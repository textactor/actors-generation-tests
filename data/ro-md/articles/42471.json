{"id":42471,"title":"Usatîi: Ce va face Plahotniuc dacă încă vreo sută de primari își vor da demisia?","content":"„Am demisionat eu, a demisionat Chirtoacă la Chișinău, avem două primării unde, conform legii putem să avem alegeri anticipate. Dar dacă mai demisionează vreo zece primari de orașe în zilele apropiate? Și la vreo 50-100 de sate… ce face Vladimir Plahotniuc?”, s-a întrebat Usatîi.\nPotrivit liderului „Partidului Nostru”, primarii au recunoscut că, mai degrabă își vor depune demisia, decît să semneze „declarațiile care li se transmit prin polițiști, bandiți, antreprenori, precum că Usatîi ar fi bandit”.\n„Acum, dacă ei se gândesc împreună cu Dodon să avem alegeri în mai, împreună cu localele. Că dacă mai demisionează, așa cum am spus eu, încă vreo 50-100 de primari, ei o să aibă nevoie de bani pentru alegerile locale, ca și pentru parlamentare, în jumătate. Plus, cînd Costea Botnari cu Țuțu au de lucrat cu leii și cu cumpăratul alegătorilor în zece localități e una, dar cînd ai de lucrat și Chișinăul, și Bălțiul, și zece orașe, și încă vreo 50-100 de sate, e problemă”, a adăugat Usatîi.\nÎntre timp, aceasta nu este unica problemă cu care se vor confrunta Dodon cu Plahotniuc. Potrivit lui Usatîi, PSRM și PDM au deja pregătiți pentru alegeri „și candidați, inclusiv comuni, i-au învățat peste hotare, au împărțit țara, și pe cei ai lui Plahotniuc, și pe cei ai lui Dodon, cum să mintă oamenii în campanie”. Dar alegerile parlamentare anticipate trebuie să aibă loc după sistemul electoral vechi (proporțional).\nAnterior, primarul de Bălți, Renato Usatîi a declarat despre ceea că el demisionează din funcție în legătură cu faptul că sub presiunea autorităților centrale, angajații primăriei Bălți au început a sabota activitatea acesteia. Prin urmare, exemplul acestuia a fost urmat de Dorin Chirtoacă, care și-a depus mandatul în semn de protest împotriva capturării Primăriei de către oligarhul Vlad Plahotniuc."}