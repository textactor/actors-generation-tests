{"id":42680,"title":"Sclavia sexuală din spatele majoretelor Coreei de Nord. „Sunt forțate să participe la petrecerile politicienilor”","content":"Femeile sunt forțate să participe la orgiile politicienilor din vârful puterii de la Phenian.\n„Când le vedeți, poate părea un spectacol fantezist din exterior. Cu toate acestea, ele trebuie să meargă la petrecerile biroului politic al partidului de la putere și să ofere servicii sexuale”, a spus So-yeon.\nCât timp au participat la Olimpiada din Coreea de Sud, majoretele Pheninaului au fost supravegheate de agenți tot timpul.\n„Echipa de majorete a Coreei de Nord face un spectacol uimitor. Dar să nu uităm că ele sunt ostaticele unui regim criminal”, a scris recent pe Facebook politologul Ian Bremmer, președintele firmei de risc politic Eurasia Group.\nPreşedintele Comitetului Internaţional Olimpic (CIO), germanul Thomas Bach, a declarat închise Jocurile Olimpice de iarnă de la PyeongChang, duminică, la finalul ceremoniei găzduite de Stadionul Olimpic din localitatea sud-coreeană.\n„Jocurile Păcii'', cum au fost denumite aceste Jocuri, au debutat pe 9 februarie şi au fost teatrul unei apropieri spectaculoase între Coreea de Sud şi Coreea de Nord, care sunt încă în război din punct de vedere tehnic, din 1953. Delegaţiile celor două state au defilat împreună la ceremonia de deschidere, existând şi o echipă unificată de hochei pe gheaţă feminin.\nLa ceremonia de închidere a asistat şi o delegaţie oficială din Nord, condusă de un controversat general, Kim Yong Chol, considerat „criminal de război” de opoziţia sud-coreeană, care a fost primit de preşedintele sud-coreean Moon Jae-in. La ceremonia de deschidere, Coreea de Nord a fost reprezentată de Kim Yo Jong, sora liderului Kim Jong-un."}