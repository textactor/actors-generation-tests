{"id":42900,"title":"Unul dintre fondatorii rețelei de benzinării Vento, reținut pentru 30 de zile","content":"Unul dintre învinuiţi - fratele lui Igor Borș - care deținea cota de participare de 60% în cadrul firmei „Dotario”, a convertit şi a transferat bunurile de la un agent economic la altul, participând la spălarea banilor. Potrivit deschide.md, acesta se află peste hotare și va fi anunțat în căutare internațională.\nProcurorii Anticorupţie au stabilit că persoanele implicate, în perioada anilor 2012 - prezent, voiau să pună mâna pe stațiile PECO ce aparţineau unei întreprinderi mixte cu capital străin. Compania era astfel utilizată pentru comercializarea produselor petroliere sub o altă marcă.\nÎn cadrul percheziţiilor efectute au fost ridicate 309 500 lei, 57 700 euro, 41000 dolari, 50000 lire sterline, un pistol şi o armă de vânătoare asupra cărora nu au putut fi prezentate documente de port armă, documente contabile şi alte bunuri ce au importanţă pentru justa soluţionare a cauzei."}