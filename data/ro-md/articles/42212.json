{"id":42212,"title":"Un medic de la Institutului Oncologic, reținut de CNA. Ar fi cerut 7000 de lei de la un bolnav incurabil","content":"Potrivit denunţătorului, acum o lună, medicul ar fi pretins de la el 7000 de lei pentru a-l interna şi pentru a-i asigura o intervenţie chirurgicală urgentă. La externare, medicul a insistat asupra achitării banilor pentru operaţie, dar şi pentru eliberarea documentelor necesare ce confirmă intervenţia chirurgicală, prescrierea în continuare a tratamentului medical şi monitorizarea lui până la însănătoşire. Însă, din cauza că nu ar fi avut toţi banii, denunţătorul i-ar fi transmis medicului 2000 de lei. La rândul său, medicul l-ar fi atenţionat pe pacient că doar când îi va da restul banilor, îl va externa şi îşi va onora promisiunile legate de prescrierea tratamentului şi monitorizarea stării sănătăţii.\nPe faptele descrise, CNA a iniţiat o cauză penală pentru corupere pasivă, iar pe data de 13 februarie curent medicul a fost reţinut în momentul primirii celeli de-a doua tranşe de bani. Urmare acumulării materialului probator, angajatul Institutului Oncologic a fost reţinut pentru 72 de ore şi se află în custodia CNA.\nDacă va fi găsit vinovat acesta riscă puşcărie şi privarea de dreptul de a profesa pe un termen de până la 10 ani.\nUrmărirea penală este condusă de Procuratura Anticorupţie. \n"}