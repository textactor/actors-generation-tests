{"id":42323,"title":"ANSA confirmă: În produsele JLC și Incomlac există cantități mari de grăsimi vegetale","content":"ANSA anunță că a prelevat și examinat 126 de probe de la producători și importatori de lactate. \nÎn rezultatul testelor s-au depistat neconformități privind prezența grăsimelor vegetale la următoarele tipuri de produse de la SA JLC: brânză proaspătă de vaci de 5 procente - 21,75 % (grăsimi vegetale)  și brânză proaspătă de vaci de 2 procente -14,93% (grăsimi vegetale).  În laptele concentrat fiert cu zahăr „IRISCA” importat din Ucraina s-au depistat 93,77% de grăsimi vegetale, pe când prezența acestora în produsul respectiv este inadmisibilă.  În produsele lactate de la SA INCOMLAC în  untul “Crestianscoe”  conținutul de grăsimi vegetale constituie - 15,54%, în brânzică glazurată cu umplutură de lapte concentrat  fiert - 60,81%, în brânzică dulce Mic Vis cu caise - 34,18%, iar în  brânzică glazurată cu aromă de vanelie  conținutul de grăsimi vegetale este de 77,51%.\nInspectorii au atenționat repetat administrația SA JLC despre necesitatea respectării legislației din domeniu.\nPentru încălcările menționate agentul economic a fost sancționat cu amendă în mărime de 12.000 lei. O avertizare și o amendă de până la 15.000 de lei a primit și firma Incomlac.\n"}