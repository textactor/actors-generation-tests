{"id":43570,"title":"Ar fi lovit lovit mortal cu mașina un copil de 7 ani și ar fi fugit de la locul accidentului. Ce riscă un consilier local din satul Corjeuți","content":"Potrivit procurorilor, tragedia a avut loc pe 25 februarie 2018, pe strada centrală din satul Corjeuţi, raionul Briceni. Deplasându-se în stare avansată de ebrietate la volanul propriului automobil, consilierul ar fi virat pe acostament, spulberând un copil, de 7 ani, care mergea alături de mama sa. \nImpactul a fost atît de violent, încât minorul a decedat pe loc, iar inculpatul şi-ar fi continuat drumul. Ar fi ajuns acasă, şi-ar fi parcat maşina, după care s-ar culcat.\nLa scurt timp a fost reţinut, iar la demersul procurorilor a fost plasat în arest preventiv, unde se află şi în prezent.\nRezultatele testării alcoolscopice au arătat că, în momentul accidentului, inculpatul avea o concentrație de alcool în aerul expirat de 0,86 mg/l, iar în sânge concentraţia de alcool indica 2,40 g/l.\nDacă va fi recunoscut vinovat de cele incriminate, inculpatul riscă de la 4 la 8 ani închisoare cu privarea de dreptul de a conduce mijloace de transport pe un termen de la 4 la 5 ani.\n"}