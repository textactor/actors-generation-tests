{"id":42617,"title":"VIDEO. România și-a ales reprezentantul la Eurovision 2018. Cine a câștigat biletul spre Lisabona","content":"În premieră pentru România, telespectatorii au fost cei care au decis cine le va reprezenta țara la ESC 2018. Peste trei mii de persoane au acordat votul de încredere pentru „The Humans”.\nÎn Selecția Națională Eurovision România din acest an au participat 15 concurenți. Feli, MIHAI și Claudia Andas sunt doar câțiva dintre ei. În rândul celor care și-au dorit un bilet spre Lisabona s-a numărat și moldoveanul Vladimir Ciobanu, alias Vyros, solistul Capelei Corale Academice „Doina”, de la Filarmonica Națională din Chișinău. Acesta a cântat piesa „La la la” și s-a clasat pe ultima poziție.\nȘi Alex Calancea Band, alături de maestrul Nicolae Botgros au urcat pe scenă. Nu în rol de concurenți însă, ci cu un recital deosebit pe care l-au susținut. Aceștia au făcut un fusion de folclor autentic, voci carismatice și ritmuri moderne.\nTotodată, trupa DoReDos, reprezentații Moldovei, au interpretat pentru prima dată în România melodia „My lucky day”.\n"}