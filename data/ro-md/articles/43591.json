{"id":43591,"title":"Victoria Iftodi, primul discurs public de la numirea în funcție: Redarea încrederii în justiție se impune mai mult ca niciodată","content":"„Nu am reușit să depășim criza de imagine și de încredere în actul de justiție. Munca noastră este simțită, dar ea nu este una suficientă”, a declarat Iftodi.\nPrintre problemele principale din domeniul justiției oficiala a menționat motivarea insuficientă a deciziilor, practici juridice neuniforme, citarea necorespunzătoare și încălcarea principiilor securității raporturilor juridice.\n„Deși problemele nu pot fi generalizate la toți membri ai corpului judecătoresc, ele continuă să fie grave și sistematice”, a regretat ministrul.\nIftodi a vorbit despre unul dintre principalele obiective ale celor care activează în domeniu, mai exact, redarea încrederii cetățenilor în justiție, care, potrivit oficialei, „se impune mai mult ca niciodată”."}