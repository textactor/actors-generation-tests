{"id":42535,"title":"Eliberarea sub control judiciar se va face pe o perioadă de 60 de zile","content":"Controlul judiciar privind menținerea eliberării provizorii se va realiza periodic, dar nu mai rar de 60 de zile. Totodată, această măsură judiciară va putea fi dispusă nu mai mult de 12 luni cumulative învinuitului sau acuzatului de o crimă pentru care pedeapsa e de cel mult 12 ani de detenție. Un bănuit de crimă pentru care pedeapsa se ridică la mai mult de 12 ani de închisoare, controlul judiciar ar putea fi dispus și pe un termen de doi ani.\nAnterior, în Codul Penal nu exista o reglementare clară a duratei controlului judiciar. „Neindicarea expresă a termenului de aplicare a măsurii liberării provizorii sub control judiciar și durata maximă a acesteia constituie o omisiune legislativă contrară Constituției”, scrie Ministerul Justiției.\n„Mărirea duratei maxime de aplicare a liberării sub control judiciar are scopul de a oferi șansa subiecților împuterniciți cu aplicarea legii de a recurge la măsuri preventive de alternativă arestului, cu un nivel minim de ingerință în drepturile și libertățile persoanei”, mai adaugă autorii.\n"}