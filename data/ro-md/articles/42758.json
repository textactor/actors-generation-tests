{"id":42758,"title":"Directorul de comunicare a lui Trump, un fost fotomodel, și-a dat demisia","content":"Purtătoarea de cuvânt a Casei Albe, Sarah Sanders, a spus că nu este clar de ce Hicks îşi doreşte să părăsească administraţia. Ea a adăugat că demisia lui Hicks nu are legătură cu declaraţiile pe care le-a dat marţi în faţa Comitetului pentru Servicii Secrete al Congresului.\nExistă informaţii conform cărora Hicks a recunoscut în faţa comitetului că a spus ocazional „minciuni de complezenţă” pentru Trump. Dar a negat că ar fi minţit în legătură cu elemente relevante privind amestecul Rusiei în alegerile prezidenţiale din 2016.\nÎn timpul campaniei electorale, Hicks a lucrat ca secretar de presă. În august, a preluat postul de director de comunicare după concedierea lui Anthony Scaramucci.\n„Hope este excepţională şi a făcut o treabă extraordinară în ultimii trei ani. Este printre cele mai inteligente şi serioase persoane care există, o persoană cu adevărat minunată”, a spus Trump într-un comunicat.\n„Îmi va fi dor să o am alături de mine, dar când mi-a spus că îşi doreşte să caute alte oportunităţi, am înţeles. Sunt sigur că vom mai lucra împreună în viitor”, a adăugat preşedintele."}