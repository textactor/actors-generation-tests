{"id":42577,"title":"Vor mai multă libertate de acțiune. Mai mulți primari din Moldova, nemulțumiți de controalele dese la care sunt supuși","content":"„Procuratura vine de zece ori în primărie şi din cei cinci funcţionari, trei îi cheamă pentru o zi. Nu ştiu cum să lucrăm mai departe. Solicitarea noastră este să fie redus controlul administrativ şi să fie revizuit temeiul de  tragere la răspundere penală, administrativă, atât a aleşilor locali, cât şi a funcţionarilor, pentru că este imposibil să lucrăm în aşa condiţii”, a declarat primarul orașului Strășeni, Valentina Casian.\nÎn replică, Ministrul Finanțelor Octavian Armașu le-a dat asigurări primarilor că în scurt timp verificările se vor rări. Potrivit lui, acestra vor fi înlocuite cu proceduri periodice de audit.\nMembrii Congresului Autorităților Locale din Moldova au elaborat un set de propuneri care urmează să fie examinate de către Guvern.  Printre acestea - descentralizarea politicii de cadre şi a sistemului de remunerare, dar și adoptarea unor măsuri concrete privind creşterea şi consolidarea veniturilor proprii ale bugetelor locale."}