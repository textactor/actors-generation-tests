{"id":43505,"title":"Acțiunile Facebook se află în cădere liberă. Mark Zuckerberg convoacă o ședință extraordinară","content":"În ultimele două zile, valoarea de piață a companiei a scăzut cu peste 60 de miliarde de dolari. Acționarii își pot da seama de însemnătatea acestei scăderi, mai ales dacă iau în considerare faptul că, spre exemplu, valoarea pe piață a companiei Tesla constituie circa 52 de miliarde de dolari.\nLuni, pentru prima dată în aproape patru ani, acțiunile Facebook a pierdut 6,8%. Investitorii au continuat să renunțe la acțiunile companiei și marți, când au apărut știri cu privire la eventuala investigație a modului în care Facebook a folosit datele personale ale utilizatorilor. Tot marți a fost publicată o știre despre intenția directorului în domeniul de securitate al Facebook, Alex Stamos, de a părăsi compania. Ca urmare, acțiunile au scăzut cu încă 4,7%, ajungând la 164,5 de dolari pentru o acțiune.\nEste vorba de cea mai proastă perioadă din 2012, când Facebook a intrat pe piață cu o ofertă publică inițială de 38 de dolari pentru o acțiune.\nPotrivit ultimelor informații, directorul companiei Mark Zuckerberg a convocat o ședință extraordinară pentru vineri pentru a analiza situația. \n"}