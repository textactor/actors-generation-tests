{"id":43299,"title":"Procuratura Anticorupție anunță data la care va fi prezentată sentința în dosarul fostului deputat Chiril Lucinschi","content":"În cadrul ședinței din 15 martie s-au desfășurat dezbaterile judiciare, iar Lucinschi și-a expus ultimul cuvânt. Acesta pledează nevinovat.\nProcurorul de caz a solicitat instanței pronunțarea sentinței pentru săvârșirea infracțiunii de spălare de bani - 6 ani și 6 luni; pentru falsul în declarații - amendă în mărime de 27.500 de lei, confiscarea sumei de 23.000 de euro - bani ridicați în cadrul perchezițiilor, precum și a 1/2 cote-părți a învinuitului din 2 terenuri și o casă de locuit din municipiul Chișinău.\nÎn privința lui Lucinschi a fost prelungită măsura preventivă - arest la domiciliu.\nChiril Lucinschi a fost reţinut, pe 25 mai 2017, în dosarul fraudelor de la BEM, Banca Socială şi Unibank. Fostul deputat este învinuit de spălare de bani și de prejudicii aduse celor trei instituții bancare.\n"}