{"id":42910,"title":"Putin susține că Rusia a dejucat planurile a sute de spioni străini","content":"Putin a făcut comentariile în timpul unui discurs în faţa angajaţilor FSB din Moscova acolo unde a vorbit şi despre nevoia Rusiei de a-şi intensifica mecanismele de apărare cibernetică precum şi securitatea privind sistemele de comunicare confidenţială folosite de oficialii ruşi.\nPutin a condus la un moment dat FSB iar comentariile lui fac parte dintr-o strategie de comunicare mai amplă prin care Rusia este portretizată ca o fortăreaţă atacată de forţe străine.\n„În ultimii ani, după cum bine ştiţi, a avut loc o intensificare a activităţii serviciilor secrete străine”, a spus el.\n„Serviciile străine lucrează cu atenţie vizând Rusia şi folosesc cele mai moderne metode şi tehnologii de spionaj. Numai anul trecut, au fost dejucate planurile a 72 de ofiţeri ai serviciilor secrete şi a 397 de spioni”, a adăugat Putin.\nTot luni, Sergei Ryabkov, ministrul adjunct de Externe, a declarat că Moscova are dovezi că Statele Unite încearcă să intervină în alegerile prezidenţiale din Rusia.\nDe asemenea, Putin le-a mulţumit membrilor FSB că au ţinut secrete datele privind noul arsenal nuclear al Rusiei pe care preşedintele rus l-a anunţat săptămâna trecută.\nEl a spus că Rusia a prevenit 25 de acte teroriste şi 68 de crime teroriste anul trecut şi a cerut celor de la FSB să protejeze tinerii de extremism."}