{"id":43212,"title":"PDM: Un nou sondaj de opinie confirmă că cetăţenii apreciază abordarea guvernării de a se ocupa strict de problemele oamenilor","content":"Astfel, potrivit celui mai recent sondaj IMAS, dacă duminică ar avea loc alegeri parlamentare, în Legislativ ar ajunge cinci partide. Este vorba despre PSRM, PAS, PDM. Comuniștii sunt la limita pragului electoral, iar PPDA nu-l trece. În același timp, sondajul mai arată că Pavel Filip și Vlad Plahotniuc se numără printer politicienii care în ultimii doi au făcut lucruri concrete pentru țară și cetățeni. Astfel, 16,6% dintre participanții la cercetare sunt convinși că președintele Igor Dodon a făcut lucruri în beneficiul Republicii Moldova. Premierul Pavel Filip a fost nominalizat de 8%, liderul PDM, Vlad Plahotniuc - de 6,5% dintre cei chestionați. 2,5% dintre persoanele chestionate cred că Maia Sandu a făcut lucruri concrete pentru țară și oameni, iar unul din 50 a optat pentru Andrei Năstase.\nTotodată, cetățenii așteaptă de la politicieni și partide pași și acțiuni concrete pentru a ajuta oamenii, majorarea salariilor și respect. De asemenea, datele sondajului mai arată că aproape jumătate din cetățeni consideră că după alegerile parlamentare din acest an, viitoarea guvernare a Republicii Moldova va fi pro-europeană. 48 la sută dintre participanții la sondaj sunt siguri că în Parlament vor accede formațiuni pro-europene. 31 la sută cred că guvernarea va fi pro-rusă, iar 21 la sută nu au știut sau nu au vrut să răspundă la această întrebare. De asemenea, când au fost întrebați pe cine ar dori să vadă prim-ministru al țării după alegeri, aproape 20 la sută l-au numit pe actualul premier, Pavel Filip. Pe locul doi este liderul PAS, Maia Sandu (11,2%), urmată de șeful PPDA, Andrei Năstase (7%). Barometrul socio-politic a fost realizat de IMAS în perioada 16 februarie - 6 martie pe un eșantion de 1099 de respondenți din 76 de localități din toată țara. Marja de eroare este de +/-3%."}