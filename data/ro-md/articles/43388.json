{"id":43388,"title":"Situația în Chișinău, ca urmare a condițiilor meteo","content":"Pe parcursul zilei s-a intervenit la deszăpezirea străzilor şi s-a împrăştiat material antiderapant cu 21 de utilaje. Regia locativ-comunală a acţionat la curăţarea trotuarelor, intrările în curţile blocurilor de locuinţe și în staţiile de aşteptare a transportului public cu 11 unităţi specializate HACO şi 20 de tractoare. De asemenea, au fost mobilizaţi 350 de muncitori. Concomitent, ÎM „Asociaţia de gospodărire a spaţiilor verzi” a intervenit cu 5 unităţi de transport şi 68 de muncitori la curăţarea căilor de acces din parcuri şi de pe alei.\nNoaptea trecută, ÎM Regia „Exdrupo” a intervenit cu toate utilajele din dotare, 67 de autospeciale, începând cu ora 24.00. De asemenea, Regia locativ-comunală a început intervenţia la ora 4.00, cu toate autospeciale HACO și 26 de utilaje cu plug și perie la deszăpezirea trotuarelor, intrările în curţile blocurilor de locuinţe, iar muncitorii au asigurat curăţarea staţiilor de aşteptare a transportului public.\nÎn context, primarul general interimar Silvia Radu a menţionat necesitatea intervenţiei tuturor serviciilor în această seară, pentru a asigura deszăpezirea oraşului până în dimineaţa zilei. În mod prioritar, urmează a fi curăţate căile de acces către instituţiile publice - şcoli, grădiniţe şi spitale, străzile pe unde circulă transportul public şi drumurile spre suburbii. Silvia Radu a subliniat că serviciile municipale vor contracta suplimentar unităţi de tehnică, la necesitate.\nPe această cale, Primăria informează că în caz de înregistrare a situațiilor problematice în contextul condițiilor meteo, cetățenii sunt chemați să apeleze Dispeceratul Central Municipal, tel. (022) 22-22-67, (022) 22-26-04."}