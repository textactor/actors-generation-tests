{"id":42609,"title":"Tot ce nu știai despre trupa DoReDos, câștigătorii Finalei Naționale Eurovision 2018","content":"Inițial, formația se numea „Art Band”, iar componența acesteia varia. Ulteior, membrii trupei și-au început a câștiga faima, organizând diverse evenimente în capitala de nord a țării, dar și prin a participa activ la diverse concursuri. În anul 2015, denumirea trupei s-a schimbat în „DoReDos”. Astăzi, membrii trupei sunt: Marina Djundiet (31 ani), Evgheni Andrianov (30 ani) și Sergiu Mîță (32 ani). Toți trei sunt originari din orașul Rîbnița.\nPe parcursul anilor, DoReDos avut turnee atât în Moldova, cât și în Rusia, Ucraina, Australia sau Egipt. Totodată, aceștia și-au testat abilitățile muzicale în cadrul diferitor concursuri de talente. „Slaveanskii Bazar”, „Gheorghe Grigoriu” și „Novaia Volna” sunt doar câteva dintre ele.\n\nDoReDos a impresionat la X Factor, acolo unde a ajuns până în finală. Explozia de culoare și veselia pe care au adus-o a fost remarcată de o sală întreagă, dar și de jurați.\n„A fost bine de tot. Îi spuneam colegei mele că la un moment dat mi s-a părut că aud niște voci pe bandă. Cum ar spune cineva a sunat „orgă”. Voci foarte puternice și bine armonizate. Excepțional, bravo”, a spus atunci Ștefan Bănică.\nPentru activitatea, dar și pentur performanța pe care au obținut-o, membrii trupei DoReDos  au fost decorați, pe data de 20 septembrie 2017, cu distincții de stat de către președintele țării. Medalia „Meritul Civic” i-a revenit impresarului formației Valeriu Djundiet, iar soliștii s-au învrednicit cu titlul de „Artist Emerit”. Totodată, aceștia au câștigat și 2 mln de ruble. De altfel, relația bună dintre formație și Igor Dodon s-a remarcat și cu alte ocazii.\n5.Au participat de trei ori la selecția națională pentru Eurovision, ultima dată fiind cu succes\nÎn anul 2015 și 2016, grupul s-a calificat în finala concursului, iar în acest an a câștigat competiția. Aceștia au interpretat piesa „My lucky day”, compusă de artistul rus Filip Kirkorov, care este și unul dintre cei mai mari fani ai trupei.\n"}