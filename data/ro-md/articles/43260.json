{"id":43260,"title":"DOC. Indignați de „trădarea și migrația politică”: Inițiativa unui grup de deputați","content":"Indignați de mutarea deputaților dintr-o fracțiune parlamentară în alta, șase deputați PCRM au înregistrat în Legislativ un proiect de hotărâre de Parlament. Documentul intitulat „Declarația Parlamentului Republicii Moldova cu privire la condamnarea faptelor de corupere politică și trădare a intereselor alegătorilor în Parlamentul Republicii Moldova” vrea să condamne „cu fermitate actele de trădare politică și migrație politică, numărul cărora a crescut considerabil în Forul legislativ suprem al țării” care, potrivit comuniștilor, „a devenit, spre regret, realitatea de zi cu zi” în R. Moldova."}