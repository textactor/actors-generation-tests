{"id":43269,"title":"FOTO. VIDEO. A încercat să întindă o capcană pentru vameși, dar a căzut singur în ea","content":"Pe 13 martie curent, inspectorii Echipelor Mobile ale Vămii, au încercat să stopeze mașina  pe care o conducea bărbatul. Acesta a ignorat somația ofițerilor vamali și a accelerat în direcția orașului Căușeni. Încercând să scape de urmărirea vameșilor, acesta  a virat înapoi înspre postul vamal Hagimus, unde, la fel, a traversat fără a stopa pentru verificările de rigoare.Când a înțeles că nu mai poate scăpa,  și-a abandonat mașina în apropierea postului vamal „Bender”, dislocat în zona de securitate, fapt ce a determinat necesitatea intervenției reprezentanților Inspectoratului de Poliție Bender, pentru evacuarea unității de transport. \nUlterior, în cadrul cercetărilor, s-a stabilit că automobilul reținut este proprietate a unei firme de închirieri auto.Mașina a fost escortată la terminalul vamal „Petricani”, iar la scurt timp a fost identificat și conducătorul unității de transport, care a recunoscut că a închiriat mașina pentru a transporta mărfurile nedeclarate.\nLotul a fost indisponibilizat până la finalizarea tuturor investigațiilor. Valoarea bunurilor a fost evaluată la peste 100 000 lei.\n"}