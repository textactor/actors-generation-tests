{"id":43518,"title":"Te vei întoarce în trecut fără mașina timpului. Vino la Vatra la festivalul „Mai Retro”","content":"Festivalul MAI-Retro vine să reînvie în sufletele oamenilor dorința de a admira și a contacta cu frumusețea naturii, de a se relaxa într-un cadru pitoresc, de a gusta din bucate pregătite la iarbă verde. Totodată vă oferă o diversitate de distracții în stilul Retro, toate pe ritmurile muzicii demult îndrăgite de fiecare.\nTrei zile Retro la Complexul Etno-Cultural Vatra promit să fie pline de surprize și emoții pozitive atât pentru maturi cât și pentru cei mici. Programul va cuprinde o gamă largă de momente atractive pentru toate vârstele.\nGrandioasa expoziția de automobile Retro, anul acesta va fi una internațională, gama automobilistică din cadrul festivalului fiind îmbogățită și de o expoziție a mașinilor de lux pentru ceremonii. Cei pasionați de motoare pe două și trei roți vor avea ocazia să admire o minunată colecție de Bike-uri retro și nu numai. Astfel vom oferi ocazia fotografilor din toată țara să-și demonstreze talentul în arta fotografică creându-le zone special amenajate în stil retro și îndemnându-i la concursuri de fotografie artistică.\nTrei zile și două nopți timpul se va opri în loc pentru cei care vor alege să se relaxeze ca pe timpuri la  Festivalul Mai Retro.  Patru trasee de diferite distanțe ce trec prin inima pădurii, vor fi amenajate cu indicatoare de direcționare pentru toți iubitorii de drumeții,aceștia având posibilitatea să facă popas la Stejarul lui Ștefan Cel Mare, la Mănăstirea Căpriana și la Izvorul lui Avram.\nPentru copiii de toate vârstele este prevăzut un program distractiv variat ce va include concursuri sportive, zone de distracție precum: Retro Aventura Park, Căsuța din poveștile lui Creangă, Mega jocul „De-a V-ați Ascunselea”, Concursul „Best Retro Family ” și desigur pentru cei dornici de senzații tari - tiroliană  cu și fără obstacole, tragere cu arcul, aruncatul topoarelor și cuțitelor, tir cu pușca, perete-escaladă și multe alte surprize.\nNici programul muzical-artistic nu va ceda. Concursul „FanfaRE-TRO” va aduna în cadrul festivalului fanfare de pe întreg teritoriul Republicii, ce vor concura pentru titlul de „Fanfara anului 2018”.  Scena mare va găzdui interpreți cu renume din Republica Moldova, dar va deveni și o platformă  de lansare a tinerelor talente autohtone  încă  nedescoperite (Dj-ei, soliși vocaliști, soliști instrumentiști, band-uri, dansatori…) care vor evolua pentru prima dată în fața a mii de spectatori.\nParalel, în special pentru doamne și domnișoare se va organiza o  prezentare de modă în tematica evenimentului. Pe podium, într-o atmosferă cu parfum retro, vor fi demonstrate, una după alta colecțiile celor mai ingenioși și neordinari designeri vestimentari din țară.\nCele enumerate mai sus dar și alte momente de atracție cum ar fi: concursuri și master-class-uri culinare,  târgul de artizanat și expoziția  obiectelor de anticariat, master-class-uri ale meșterilor populari, discoteca retro, jocurile și dansurile în jurul rugului, toate vor crea o atmosferă inedită a festivalului oferind lumii prilejul de a simți în primul rând că suntem un popor unit, cu tradiții impunătoare care merită promovate, astfel demonstrând întregii lumi că și în Moldova se întâmplă lucruri frumoase și avem cu ce ne mândri.\n29 aprilie - 1 mai 2018Complexul Etno-Cultural Vatra (Traseul R1 Chișinău-Ungheni, km 32, Strășeni)Prețul biletului: 70 lei (per zi și persoană)Bilete online pe Afisha.md (începând cu 7 aprilie)Bilete cu reducere la nr. de tel. 079551133 (până pe 6 aprilie)*Copiii cu vârsta de până la 8 ani au acces gratuithttps://www.facebook.com/events/776289505908028/Contact:www.vatrafest.comcontact@vatrafest.com\n"}