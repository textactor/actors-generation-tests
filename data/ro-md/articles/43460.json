{"id":43460,"title":"Vlad Plahotniuc: „Am decis să susținem politic eliminarea armatei obligatorii. Recruții vor fi înlocuiți treptat de militari profesioniști”","content":"„Am solicitat o asemenea evaluare ca urmare a unor semnale, ce au vizat condițiile pe care armata noastră le poate oferi, în prezent, tinerilor recruți, condiții, insuficiente pentru o pregătire temeinică și un trai decent, pe durata desfășurării serviciului militar. Un alt motiv vizează semnalele că unii tineri plătesc sume mari de bani și scapă de serviciul militar, fiind înrolați doar cei, care nu au bani să plătească, și aici vorbim despre un lucru extrem de grav, care trebuie oprit pentru totdeauna”, a declarat Vlad Plahotniuc.\nPlahotniuc a mai spus că reforma va fi realizată etapizat, aproximativ în doi ani, iar numărul tinerilor recrutați pentru armată va scădea până se va ajunge la eliminarea completă a serviciului militar obligatoriu. \n„Ministerul Apărării, în curând, va da start acestui proces complex, iar primele reduceri de înrolări vor fi chiar în toamnă, urmând ca locul recruților să fie ocupat de militari profesioniști, angajați în bază de contract, care vor fi echipați după standardele moderne”, a mai spus liderul PDM. \nPotrivit lui, în paralel, Guvernul va rezolva toate problemele, legate de logistică și de salarizare, astfel, încât să fie creată o armată modernă, mult mai bine dotată tehnic și financiar, cu soldați profesioniști. În prezent, durata serviciului militar obligatoriu este de 12 luni."}