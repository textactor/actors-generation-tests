{"id":42870,"title":"Newsmaker: „A fost o înscenare”. Ce spun acuzații în dosarul tentativei de asasinare a lui Plahotniuc","content":"Parhomenco, unicul figurant în dosar al căruit mărturii au fost arătate pe video de PC COCS, a fost judecat separat de ceilalți acuzați și a fost condamnat la cinci ani și patru luni de detenție, deși procurorul cerea zece ani.\nMărturiile lui Adamovici, Zabolotnîi și Șevcenco au fost trimise spre Newsmaker de avocații primului. Ei toți afirmă că nu știau nimic despre pregătirea unui asasinat asupra lui Vlad Plahotniuc, iar Adamovici și Zabolotnîi afirmă că atacul era o înscenare pregătită de Parhomenco, care s-a prezentat acuzaților diferit (unuia Vasilie, altuia Iurie) atunci când i-a recrutat.\nSpre exemplu, Zabolotnîi spune că nu-l cunoștea pe Parhomenco până în 2016. Ei au făcut cunoștință la niște antrenamente sportive, iar Parhomenco l-ar fi întrebat pe Zabolotnîi dacă nu e interesat să-l ajute cu distribuția spirtului din Transnistria. Zabolotnîi spune că ulterior a fost sunat de câteva ori de Parhomenco la același subiect, iar peste jumătate de an Parhomenco l-a sunat și i-a spus că a fost contactat de serviciile de securitate ale unui om de afaceri cu scopul de „a crea aparența unui asasinat asupra unui businessman”. „Una dintre condiții era să creeze impresia comenzii de asasinat. Tocmai de asta am fost sunat de Parhomenco de nenumărate ori”, spune Zabolotnîi.\nDeja aflat în izolator pentru organizarea atacului asupra lui Plahotniuc, Zabolotnîi spune că era impus de angajații PC COCS să declare că pregătea asasinatului la comanda lui Grigore Caramalac. Angajații procuraturii i-ar fi spus că textul va fi scris pentru el și e nevoie doar de semnătura lui, el însă a refuzat.\nÎncă un acuzat, Oleksandr Adamovici, spune că Parhomenco l-a abordat cu aceeași comandă în octombrie 2016. Potrivit lui Adamovici, „jobul” lui era să apară întotdeauna pe camerele de supraveghere pentru a crea impresia unui pericol asupra vieții unui anumit individ. „Cine e omul, nu spunea nici Parhomenco. El spunea că nu discută comanda cu nimeni din Moldova, fiindcă se teme că informația va ajunge la businessman și toți vor înțelege că e o înscenare”, spune Adamovici.\n"}