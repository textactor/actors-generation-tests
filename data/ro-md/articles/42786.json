{"id":42786,"title":"Un hotel de 5 stele din Dubai oferă gratuit o noapte de cazare: Cum poți beneficia de ofertă","content":"Pentru a rezerva o şedere la Atlantis Fan Suite, fanii Facebook pot vizita www.atlantisfansuite.com începând de astăzi 1 Martie. Toţi solicitanţii trebuie să fi apreciat cu un „liked” pagina Atlantis, The Palm în reţeaua Facebook pentru a fi eligibili pentru rezervare.\nOriginala cameră, situată la etajul 19 al Turnului de Est, oferă privelişti impresionante asupra insulei Palmier şi este special adaptată pentru ca utilizatorii de social media să îşi îndeplinească fiecare dorinţă. După check-in, oaspeţii vor dechide uşa apartamentului utilizând contul lor de Facebook, după care pot utiliza în continuare contul Facebook pe un televizor special dedicat, ce se află în cameră. Pentru cei care au nevoie de ajutor, butonul “poke” va chema majordomul personal folosind un sistem special de interfon în cameră. Pentru cei care doresc să-şi împărtăşească fiecare moment al şederii lor cu prietenii şi familia, apartamentul dispune de un salon special Facebook Live, unde oaspeţii îşi pot pune telefonul pe un suport şi pot înregistra mesajele, relaxaţi pe scaunul „thumbs up”. O oglindă social media este pregătită în baia special gândită pentru a oferi poziţia cea mai bună pentru a conversa cu prietenii în timp ce îţi faci make-up-ul, acolo vei găsi şi o mulţime de produse, de la săpunuri de baie, flip flops şi truse de bărbierit, ce poartă cunoscute sloganuri Facebook.\nÎn plus, pe lângă şederea gratuită, toţi oaspeţii Apartamentului Fan Atlantis vor beneficia de multe facilităţi VIP, inclusiv intrarea liberă nelimitată la Acvariul The Lost Chambers şi la Aquaventure, parcul acvatic numărul 1 în Europa şi Orientul Apropiat.  De asemenea oaspeţii vor primi un pachet special Atlantis Imperial Club în valoare de peste AED 3000 pe zi, inclusiv VIP check in, mic dejun, acces la sălile Imperial Club lounge în fiecare după amiază şi seară, unde se pot relaxa cu un cocktail sau tartine, dar şi servicii personalizate de concierge, acces la Kid’s Club sau la exclusivistul Imperial Club Beach şi multe altele. \nRavini Perera, SVP, Sales, Marketing and PR comenta “A fost o adevărată de performaţă să atingem numărul de un milion de fani pe Facebook şi am simţit că acum este momentul să ne revanşăm şi să mulţumim tuturor fanilor noştri, pentru sprijinul lor continuu şi pentru comunicarea cu noi de-a lungul anilor. Platformele de social media ale Atlantis, The Palm primesc în fiecare săptămână, în medie 2.500 de posturi care etichetează staţiunea şi 147.762 de utilizări ale #AtlantisThePalm în fiecare an, iar varietatea imaginilor şi clipurilor video care descriu fiecare părticică a staţiunii noastre, în moduri atât de creative, este copleşitoare. Sperăm ca fanii noştri să se bucure de Atlantis Fan Suite, la fel de mult cât noi ne-am bucurat şi am apreciat conţinutul şi suportul continuu”.\nAtlantis, The Palm nu este un străin de conţinutul media excelent, în 2017 destinaţia iconică situată pe insula Palm din Dubai, a primit titlul oficial de “cel mai fotografiat hotel’ din Dubai şi Orientul Mijlociu şi cel de-al patrulea hotel din lume, din partea platformei Instagram. În medie, Atlantis adună zilnic peste 350 de imagini postate pe Instagram, 4.500 de posturi care etichetează staţiunea pe Facebook şi Instagram în fiecare săptămână şi 147.762 utilizări ale #AtlantisThePalm."}