{"id":42872,"title":"Răzbunare în numele lui Jirinovski: Ksenia Sobchak a fost atacată și stropită cu apă","content":"Sobchak a fost atacată de un bărbat care a exclamat „Pentru Jirinovski”, a udat-o pe jurnalistă cu apă și a împins-o la pământ. Despre incident a scris chiar Sobchak pe pagina sa de twitter. \nPresa rusă scrie că incidentul s-a produs la petrecerea dată cu ocazia zilei de naștere a lui Mihail Gorbaciov, iar atacatorul a fost imobilizat de paza fostului președinte. \nSobchak spune că bărbatul care a stropit-o cu apă este Alan Dzuev, asistentul unui deputat rus din partidul „Rusia Unită”, Aleksei Shaposhnikov. Jirinovski, la rândul său, este liderul Partidului Liberal-Democrat Rus. "}