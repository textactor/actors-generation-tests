{"id":42652,"title":"Ambasadorul UE în Moldova: „Cetățenii trebuie să fie siguri că au unde să găsească justiție și adevăr”","content":"„ Instituțiile trebuie să lucreze, în primul rând, cinstit, într-un mod credibil în fața cetățenilor, trebuie să aibă și un sistem propriu și credibil de control intern și să existe și un sistem de control din partea altor instituții, ca cetățenii să aibă posibilitatea, în cazul în care există vreo suspiciune de atitudine incorectă din partea instituțiilor de stat, să aibă un loc de unde să ceară justiție”, a declarat Peter Michalko.\nOficialul european a vorbit și despre modalitatea în care sunt efectuate achizițiile publice de către instituțiile statului. Potrivit ambasadorului, fiecare caz trebuie investigat separat.\n„Este important să funcționeze toate sistemele de control în fiecare instituție, deoarece aceste sisteme există pentru a proteja instituțiile și conducerea politică să nu facă cineva din instituție ceva ce contravine legii, dar și pe cetățeni și folosirea banului public. Așa încât cetățenii să fie siguri că ei au posibilitatea de a folosi cel mai bun serviciu pentru cel mai bun preț”, a declarat Michalko.\nAmbasadorul UE la Chișinău nu consideră că  „mulțumirile” oferite de către unele persoane pentru unele servicii  pot fi tolerate. \n „Când oamenii vor simți că ei au control asupra structurilor de stat, atunci ei vor fi siguri că aceste fenomene nu există”, a conchis Peter Michalko."}