{"id":42068,"title":"De ce nu trebuie să lipsești de la Ignite Chișinău: The Spirit? Îți dăm 10 motive","content":"1. Subiectul: The Spirit. Tonul acestei ediții va fi dat de spiritul oamenilor simpli din Moldova: medici, psihologi, actori, designeri și nu doar.\n2. Vei cunoaște oameni extraordinari de care nu ai mai auzit până acum, dar care vor ieși în fața ta cu sinceritate și îți vor spune istorii de viață incredibile;\n3. Timp de câteva ore te vei afla în compania unor oameni curioși, interesanți și fascinanți;\n4. Îți vei deschide mintea către alt tip de informație și te vei detașa de lucru, deadline-uri și conferințe informative;\n5. Vei avea ocazia să faci networking cu foștii speakeri Ignite Chișinău ori cu cei de la această ediție. Vino să faci networking cu lumea bună care va fi prezentă;\n6. Pauzele de la Ignite Chișinău sunt foarte interactive: muzică alternativă, ceai/cafea, surprize artistice;\n7. Vei pleca acasă cu unele viziuni/idei schimbate. Poate chiar după câteva discursuri vei vedea viața altfel sau vei decide să lansezi o inițiativă inspirată de o situație menționată;\n8.  Nivelul de motivație și inspirație va fi de 99.999+;\n9. Prezentările de la Ignite nu sunt chiar simple. Specificul lor constă în prezentări dinamice și atent cronometrate, punând la dispoziția vorbitorilor 20 de slide-uri care se schimbă la intervale de 15 secunde. Provocarea e în faptul că fiecare prezentare nu durează nici mai mult, nici mai puțin decât 5 minute.\n10. Fiecare dintre speakeri are ce să-ți povestească, au istorii adevărate și pline de fler. Aceștia vor povesti sincer despre viețile lor, vor vorbi despre trecut, ici-colo despre cum să crești măcieș la Nord și cum să scrii cărți în troleibuz.\nMihai Botnari e un pilot cu experiență de 21 de ani. Vocea sa inspiră atâta încredere încât ai fi gata să zbori în lung și-n lat Pământul atâta timp cât el manevrează avionul.\nConstantin Vlas este cel mai tânăr vicepreședinte de raion din istoria Moldovei. Este un tânăr energic care a ales să revină în țară după absolvirea facultății, chiar dacă avea nenumărate alegeri în față. E și un om care preferă proiectele care se implementează mai greu, dar au durabilitate și efecte pe termen lung. Despre aceastea și despre cum e să contribui la dezvoltarea raioanelor republicii, va vorbi mâine la Ignite Chișinău.\n Natalia și echipa ei s-au apucat de o misiune imposibilă: cultivă măcieș. Dacă nu știați, măcieșul abia recent a început a fi cultivat de către fermieri. Munca Nataliei de cultivare a acestei culturi a dat roade viabile abia după 7 ani de muncă asiduă. Rezultatul? Măcieș cu cel mai sporit nivel de vitamina C din toată Europa! Despre cum le-a reușit, afli vineri!\nDumitru este cel mai tânăr speaker al acestei ediții. Are 19 ani și e student la Colegiul de Informatică. Dumitru nu a avut deloc o viață ușoară, dar uite că e reușit prin eforturi imense să meargă înainte. Acum el predă engleza copiilor, face voluntariat, iar mâine ne va povesti despre viața sa și eșecurile pe care le-a suferit, dar și peste care a trecut cu bine.\nAu mai rămas foarte puține bilete la Ignite: The Spirit, dacă eziți, riști să rămâi fără.\nMenționăm că Ignite The Spirit este organizat de către Asociația Națională a Companiilor din Domeniul TIC cu suportul Agenției Statelor Unite pentru Dezvoltare Internațională (USAID) și Guvernului Suediei prin intermediul Agenţiei Suedeze pentru Dezvoltare şi Cooperare Internaţională (Sida) în cadrul Proiectului „Dezvoltarea Centrului de Excelență în Domeniul TIC”. Partenerii evenimentului sunt Tekwill și IHUB.”"}