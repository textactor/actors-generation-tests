{"id":42520,"title":"ANRE a decis! Tariful pentru energia electrică va fi calculat și ajustat după o nouă metodologie","content":"„Metodologia a fost expertizată atât de operatorii sistemului de distribuție cât și de către experți din  Uniunea  Europeană. Au parvenit din partea operatorilor multe propuneri de modificări. 80% dintre ele au fost acceptate. Metodologia a fost îmbunătățită atât pentru distribuitori, dar și pentru consumatorii finali. Pentru noi este important ca aplicarea acesteia să ducă la formarea tarifelor mai mici pentru consumatorii finali. Am fost foarte prudenți”, a declarat directorul ANRE.\nNoua metodologie prevede pierderile efective înregistrate pentru anul trecut. Totodată,  noua metodologie își propune să eficientizeze  costurile dar și cheltuielile. Chiar și așa, Tudor Copaci consideră că este prea devreme să se poarte discuții despre tarife mai mici pentru energia electrică.\n„Este un document complex care depinde de mulți parametri. Contează care va fi prețul de procurare care se stabilește la 1 aprilie. El este foarte important. Dar și alți parametri care vor fi luați în considerație la următoarea ajustare a tariferlor”, a mai spus șeful de la ANRE.\nCopaci a precizat că noua metologie oferă mai mult spațiu de manevră pentru ANRE:\n„La apariția circumstanțelor de micșorare a tarifelor, ANRE are dreptul de a solicita ajustarea cât mai rapidă a tarifelor. Avem permisiunea să intervenim”.\nNoua metodologie va intra în vigoare odată cu publicarea acesteia în Monitorul Oficial.\n"}