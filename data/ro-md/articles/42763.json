{"id":42763,"title":"Revista OZY din Silicon Valley: De ce Moldova e a treia țară din lume cu cel mai rapid internet?","content":"Cei la Ozy scriu că 90% din populație Republicii Moldova are acces la internet rapid, care ajunge până la 1Gb pe secundă.\n„Unicele țări care stau mai bine decât Moldova la acest capitol sunt Singapore și Coreea de Sud, ambele mult mai bogate decât Moldova și mult mai urbanizate (orașele fiind mult mai ușor conectate între ele cu fibră optică decât satele). SUA, care este de două ori mai urbanizată decât Moldova are o rată de acoperire cu internet de doar 18%. Toate țările din top-10 cu cel mai bun internet sunt în „clubul” celor mai bogate națiuni ale lumii. Ce face Moldova în top?”, se întreabă autorii. \nRăspunsul pare să se ascundă în finanțările externe care au fost pompate în R. Moldova după destrămarea URSS. „La sfârșitul anilor 2000, una dintre condițiile Băncii Mondială în planul de dezvoltare pentru Moldova a fost privatizarea rețelelor de telefonie. În 2009, un cablu de fibră optică a fost tras peste Prut, fapt care la scurt timp a dus la conectarea rapidă a moldovenilor la internet”, povestește pentru Ozy Iurie Țurcanu, directorul executiv e-gov. Astăzi, Moldova este conectată direct, prin fibră optică, și de Frankfurt, o așa-zisă mare intersecție digitală.\nAutorii scriu că deși viteza internetului moldovenesc e de invidiat, rata de penetrare (sau procentul de oameni care se conectează regulat la internet) nu e foarte diferită de restul lumii, fiind la același nivel cu Portugalia sau Argentina și chiar la un nivel mai scăzut decât SUA. „Se întâmplă pentru că prețul unui calculator e o barieră mai mare pentru oameni decât prețul internetului”, spun autorii."}