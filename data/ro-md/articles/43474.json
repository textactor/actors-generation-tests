{"id":43474,"title":"VIDEO. Timiș a devenit primul județ din România care a votat simbolic „Declarația de Reunire” a Basarabiei cu România","content":"Aleşii judeţeni din Timiş au acordat marţi un vot simbolic „Declaraţiei de Reunire” a Basarabiei cu România, prin care şi-au exprimat susţinerea pentru „dreptul la autodeterminare al basarabenilor”, scrie Agerpres.„În plenul Consiliului Judeţean Timiş am acordat un vot simbolic „Declaraţiei de Reunire” a Basarabiei cu România. Toţi consilierii judeţeni, indiferent de formaţiunile politice, ne declarăm susţinerea pentru dreptul la autodeterminare al basarabenilor şi ne exprimăm solidaritatea deplină faţă de consiliile locale care şi-au afirmat deschis declaraţiile de reîntregire naţională”, a scris preşedintele Consiliului Judeţean Timiş, Călin Dobra, pe pagina sa de Facebook."}