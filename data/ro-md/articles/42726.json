{"id":42726,"title":"Vor fi sau nu alegeri locale pe 20 mai, la Chișinău și Bălți? Ce spune CEC-ul","content":"CEC precizează că actele de demisie ale lui Dorin Chirtoacă au fost înregistrate pe 19 februarie 2018, iar cele trimise de la Bălți - pe 20 februarie 2018.\n„Data alegerilor noi se stabileşte de către Comisia Electorală Centrală în termen de cel mult 30 de zile de la data constatării demisiei primarului, cu cel puţin 60 de zile înainte de ziua alegerilor, cu condiția că alegerile noi vor avea loc concomitent cu alte alegeri locale noi deja stabilite, de cel mult 2 ori pe an, primăvara şi toamna. Comisia Electorală Centrală a stabilit deja pentru data de 20 mai 2018 desfășurarea alegerilor locale noi în alte 5 localități”, scrie într-un comunicat al CEC-ului.\nÎn prezent, Comisia anunță că examinează demersurile depuse, inclusiv face o estimare a cheltuielilor necesare pentru organizarea alegerilor locale noi în municipiile Bălți și Chișinău, care nu sunt planificate în bugetul de stat, după care va lua decizia privind alegerile locale noi.\n"}