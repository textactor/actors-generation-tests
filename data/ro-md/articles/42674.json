{"id":42674,"title":"Plahotniuc a cerut excluderea din partid a consilierului PD care a accidentat mortal un copil la Corjeuți","content":"„Cazul lui Iurie Groza de la Briceni este unul regretabil. PD condamnă cu fermitate astfel de comportament, atât înainte de accident, când dl Groza s-a urcat în stare de ebrietate, cât și fuga de la locul accidentului. Am solicitat astăzi Biroului teritorial Briceni să demareze toate procedurile statutare necesare pentru a-l exclude pe domnul Groza din Partidul Democrat”, a anunțat Plahotniuc la briefingul PD.\nAmintim că un copil de șapte ani, accidentat de un șofer beat, a decedat în drum spre spital. S-a întâmplat sub privirile mamei copilului, pe un drum din satul Corjeuți, raionul Briceni, duminică seara.\nMașina implicată în accident a fost depistată la poarta gospodăriei consilierului. Groza a fost supus testării alcoolscopice, iar polițiștii au constatat o concentrație a vaporilor în aerul expirat ade 0.86 mg/l."}