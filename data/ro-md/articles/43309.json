{"id":43309,"title":"CMC a decis: Pe străzile capitalei vor apărea 50 de autobuze noi","content":"„Vă îndemn să votăm acest proiect, să fie procurate aceste autobuze foarte necesare pentru Chișinău. Liberalul a propus cu 2 uși argumentând că va fi mai ieftin pentru bugetul municipal. Noi vedem că mai ieftin iese pe urmă mai scumpă. Am cumpărat troleibuze fără aer condiționat, acum vrem să economisim pe seama autobuzelor. Scopul principal este ca locuitorii să treacă de la mașinile proprii la transportul public”, a declarat un consilierul socialist Mihail Mocan.\nConsilierul din Partidul Nostru, Ilian Cașu a sugerat ca autobuzele noi să nu fie puse pe liniile care au fost concesionate:\n„Niciun autocar nou să nu fie pus pe rutele care au fost deja concesionate. Așa este corect. Motanii grași care au avut relații preferențiale cu factorii din primărie, au reușit să pună laba pe rutele profitabile. Nu vom accepta să fie plasate autocare noi pe ruta 22 care este a lui Topală”.\nÎn prezent, Parcul Urban de Autobuze are 124 de vehicule pentru transportarea călătorilor, toate cu o vechime de peste două decenii. "}