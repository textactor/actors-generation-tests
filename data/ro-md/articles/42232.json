{"id":42232,"title":"Imperiul criminal al lui Plahotniuc și-a extins specializarea: oligarhul s-a dovedit a fi figurant al dosarului penal despre contrabandă cu arme","content":"„Ieri [la TV8] am spus despre încă un dosar penal în România, de care se teme Vladimir Plahotniuc. Așa cum am promis, public documentele. Este vorba despre spălare de bani, capturarea controlului asupra băncii și unei rețele de stații PECO prin intermediul unor firme fictive și comerțul cu arme. Cauza a fost deschisă încă în 2004, iar în 2005, Direcția de Investigare a Infracțiunilor de Criminalitate Organizată și Terorism din România s-a adresat Ministerului Justiției SUA, subliniind aceste fapte și exprimînd o suspiciune importantă”, a scris Renato Usatîi, comentînd conținutul adresării.\n„Bucureștiul informează SUA că ancheta dispune de informații privind implicarea lui Vladimir Plahotniuc în comercializarea ilegală a armelor și indică asupra legăturilor firmei lui Plahotniuc Program Invest SRL și companiei aeriene Aerocom, controlată de Victor But, condamnat în SUA. Mă adresez către reprezentanții oficiali ai României și Statelor Unite ale Americii cu propunerea de a se expune în privința acestor informații”, a adăugat Usatîi.\nPrintre altele, însăși documentul descrie detaliile dosarului penal. În adresare figurează numele lui Vladimir Andronachi, precum și al oligarhului Vlad Plahotniuc. În document se arată că solicitarea privind oferirea asistenței juridice a fost adresată în cadrul dosarului penal intentat pentru contrabandă cu arme, produse petroliere, spălare de bani și crearea unei grupări criminale organizate."}