{"id":42016,"title":"Ce șanse are mașina Tesla a lui Elon Musk să reziste în spațiu","content":"Scopul rachetei Falcon Heavy este să ducă automobilul Tesla Roadster, la bordul căreia există un manechin, cât mai aproape de Marte. La mijloc rămâne însă o întrebare: se va dezintegra mașina lui Elon Musk în spațiu sau își va duce misiunea la bun sfârșit?\nConform specialiștilor în astronomie, automobilul care va parcurge aproximativ 320 de milioane de kilometri în următoarele șase luni, este posibil să se dezintegreze pe drum și să nu ajungă niciodată pe Planeta Roșie, așa cum se dorește.\nAstfel, există riscul ca modelul Tesla Roadster să se dezintegreze la ieșirea din atmosferă și să cadă pe Pământ. Dacă nu, SpaceX a discutat eventualitatea în care mașina să se deplaseze prea aproape de Marte de-a lungul orbitei și să se prăbușească pe Planeta Roșie.\nNici drumul până la destinație nu va fi lipsit de pericole. „Forțele reale care ar putea rupe mașina de-a lungul a sute de milioane de ani în spațiu sunt obiectele solide (asteroizi și micrometeoriți) și radiațiile”, a explicat chimistul William Carroll. Acesta a adăugat că pe Terra există un câmp magnetic puternic și atmosfera protejează în mare măsură ființele umane de radiațiile solare. „Obiectele din spațiu nu au astfel de protecție”, a mai spus el.\nMai mulți oameni de știință au cerut pe Twitter mai mlte informații despre poziția automobilului pe orbită pentru a calcula șansele unei eventuale coliziuni a modelului Tesla."}