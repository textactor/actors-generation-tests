{"id":43289,"title":"VIDEO. Interviu cu un sommelier francez: Cum erau servite vinurile în restaurantele din Moldova acum 10 ani și ce avem astăzi","content":"„Prima dată am fost în Republica Moldova în anii 2008-2009. Pe atunci vinurile erau prezentate de doar două, trei vinării, dar servirea vinului nu era deloc acceptabilă. Dintr-o sticlă de vin ei serveau patru pahare și plecau. Vinul nu era pe masă ci undeva departe de noi. Trebuia să mergem, să luăm vinul și să ne servim singuri. Deci vinurile erau prezente, dar nu se punea accentul pe servirea corectă a lor”, își amintește Brigitte Leloup. \nAstăzi, după mai multe instruiri și cursuri în restaurantele din Chișinău despre cum să fie servite corect vinurile, sommelierul francez spune că se văd schimbări spre bine.  \n„Împreună cu USAID noi facem aceste traininguri, masterclass-uri și e spectaculos. Acum oamenii știu ce consumă, avem mai multe vinării în meniuri și vinul se servește exact ca în Franța. Acum avem o varietate largă de vinuri și companii, și e interesant să deguști mai multe vinuri”, povestește ea. \nBrigitte Leloup susține că ar fi frumos ca în fiecare restaurant să fie un sommelier, dar că e important ca și chelnerii să poată servi corect vinurile. \n„Cunoștințele lor sunt foarte importante, deoarece ei sunt descriptorii vinului. Ei ajută companiile să vândă vinul în restaurante. De asemenea, ei ajută oaspeții să savureze bucatele sau gustările împreună cu vinul! Da, deja e mai bine! Și va fi și mai bine în câțiva ani! Planific să vin anul viitor. Noi avem Certificarea de Sommelier European. E ceva extrem de util, deoarece așa vom avea mai mulți sommelieri în Moldova și ei vor servi vinul bine. Aveți vinuri foarte bune în Moldova. Voi aveți mâncare bună, vinuri bune și ar fi frumos să asociem corect mâncarea cu vinul și să avem o deservire bună”, a mai adăugat sommelierul.\nDe menționat că Brigitte Leloup a instruit peste 50 de sommelieri din Moldova. "}