{"id":42664,"title":"Diacov afirmă că Silvia Radu ar putea fi susținută de PD la alegerile anticipate din Chișinău","content":"„Nu exclud că PD va sprijini o persoană membru de partid sau poate nemembru de partid. Silvia Radu este una dintre persoanele principale care poate să-şi înainteze candidatura şi PD poate să sprijine această candidatură”, a precizat preşedintele de onoare al PD la emisiunea „Adevărul Live” de pe adevărul.ro.\nDemocratul a subliniat că Silvia Radu nu este membru de partid. „Că ea poate să simpatizeze un partid sau altul - sigur că da. Că cineva încearcă să facă legătura între Silvia Radu şi PD nu este de mirare acest lucru, fiindcă astăzi PD este responsabil de tot ce se întâmplă, chiar dacă el nu are nicio atribuţie la un lucru sau altul”, a spus Diacov. El a adăugat că o cunoaşte pe Silvia Radu de foarte mulţi ani de zile: „Ea este o persoană simpatică, cu iniţiativă”."}