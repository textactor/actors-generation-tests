{"id":43261,"title":"Activitatea autorităților publice locale de gradul II, sub lupa Promo-Lex. Care sunt principalele probleme identificate","content":"„Sursele online sunt utilizate drept canal principal de comunicare cu APL de 57,8% dintre părțile interesate. Mass-media „tradițională” este utilizată ca sursă de informație de 23,55%. Comparativ cu primul semestru al anului trecut s-a dublat cota parte a cetățenilor activi care utilizează rețelele sociale pentru a se informa despre activitatea autorităților publice”, a declarat Bucătaru.\nTotuși, monitorii Promo-Lex au raportat atitudinea autorităților publice locale față de solicitările de informație pe care le primesc.\n„Rata de refuz a solicitărilor venite din partea cetățenilor a fost dublă față de numărul de solicitărilor care nu au primit răspuns în cazul monitorilor Promo-Lex. Nu s-au maniffestat evoluții substanțial pozitive în acest sens”, susține Bucătaru.\nChiar dacă cu unele îmbunătățiri,  procesul bugetar și oglindirea acestuia pentru public rămâne un aspect problematic:\n„Din 35 autorități publice locale doar 18 au publicat pe pagina web proiectele bugetelor. Totuși, comparativ cu primul semestru al anului 2017 a fost atestată o îmbunătățire a indicatorilor”.\nExperții Promo-Lex au adăugat că 26% dintre aleșii locali intervievați consideră că în Republica Moldova sunt încălcate drepturile fundamentale ale omului. \n„Este alarmant numărul aleșilor locali care nu doresc să se expună pe subiectul utilizării abuzive a resurselor administrative. Tabloul general al transparenței integrității profesionale este unul alarmamt. Cele mai insuficiente rezultate se atestă la publicarea numărului de telefon pentru anticorupție și indicarea persoanei responsabile de acest modul”, a mai precizat Bucătaru.\n Promo-LEX a monitorizat transparența activității Administrației Publice locale de nivelul II din 35 de entități teritoriale. 32 de raioane, municipiul Chișinău, municipiul Bălți și UTA Găgăuzia."}