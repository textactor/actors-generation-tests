{"id":42424,"title":"Pomul Vieții 2018. Agenda evenimentelor și declarațiile oficialilor","content":"În cadrul lansării oficiale, secretarul de Stat în domeniul Educației, Culturii și Cercetării, Andrei Chistol, a declarat că „Pomul Vieții” este brand-ul țării.\nLa rândul lui, directorul MIEPO, Vitalie Zaharia, a spus că anul 2018 va fi un „an al ospitalității”, precizând că MIEPO are preconizat „un buget enorm” pentru promovarea activităților turistice în afara țării. \nReprezentantul USAID Sergiu Botezatu a spus că „astazi, toate agențiile de presă din lume vorbesc despre Republica Moldova” și că „Moldova este introdusă în top 10 țări de a fi vizitate anul acesta”. \nDiana Lazăr, vicedirectorul proiectului de competitivitate USAID Moldova, a spus că, dintre cele 28 de evenimente, 17 vor avea loc în afara Capitalei, ceea ce ar redirecționa fluxul de turiști spre localitățile rurale. \nReprezentantul Oficiului Național al Viei și Vinului s-a arătat oarecum nemulțumit de faptul că evinementele vitivinicole ocupă un loc destul de mic în Agenda, dar a sugerat că, oricum, turiștii care urmează să vină în Republica Moldova la evenimentele culturale, vor vizita și vinăriile țării. "}