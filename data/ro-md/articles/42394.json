{"id":42394,"title":"Mitropolia Moldovei ar putea fi obligată să instaleze rampe de acces la toate bisericile din țară","content":"Președintele Asociației Antreprenorilor cu Dizabilități din Republica Moldova, Irina Revin, a scris o plângere către Consiliul pentru Prevenirea și Eliminarea Discriminării și Asigurarea Egalității. Femeia a scris că nu a putut intra în Catedrala Nașterea Domnului din Chișinău din cauza că aceasta nu este dotată cu rampe de acces. \nÎn data de 12 ianuarie 2018 a avut loc ședința publică unde a fost examinată cererea, la care reprezentanții Mitropoliei nu au fost prezenți pentru a-și exprima poziția.\nÎn urma audierilor, Consiliul pentru Prevenirea și Eliminarea Discriminării și Asigurarea Egalității a constatat prezența discriminării indirecte pe criteriu de dizabilitate, iar BOM a fost impusă să pună rampe nu doar la Catedrală, ci și la toate bisericile din subordinea Mitropoliei Chișinăului și a Întregii Moldove.\nAutoarea plângerii Irina Revin, împreună cu avocatul Vadim Vieru, în caz de nerespectarea deciziei Consiliului, vor merge în instanța de judecată.\n"}