{"id":43258,"title":"Televiziunea din Bălți a atacat în judecată compania Moldtelecom din cauza refuzului de a include postul TV în rețeaua de distribuție","content":"„Considerăm că această tăcere nu este una întâmplătoare, așa cum „Moldtelecom” nu are un motiv formal de a ne refuza distribuirea. De aceea, compania de stat a decis pur și simplu să tacă mâlc”, a declarat Deleu.\n\nDirectorul postului de televiziune a informat că prima ședință de judecată în dosarul „Televiziunea din Bălți împotriva Moldtelecom” va avea loc pe 4 aprilie.\n\nAmintim că, toamna trecută, CCA a refuzat să prelungească licența de emisie în legătură cu trecerea planificată la acel moment a Moldovei la televiziunea digitală. Ulterior însă trecerea la televiziunea digitală a fost amânată până în 2020, dar BTV așa și nu a mai primit licența de emisie.\n\n„În situația în care statul ne ia licența de emisie și nu ne include în rețeaua de distribuție prin cablu a companiei de stat „Moldtelecom”, nouă nu ne rămâne altceva decât să presupunem ceea ce este mai rău: în țara, autoritățile căreia vorbesc despre aderarea la valorile europene, are loc o răzbunare cu un post de televiziune necontrolat de partidul de guvernare. Despre aceasta, în viitorul apropiat vom informa misiunile diplomatice și oficiile organizațiilor internaționale acreditate în Republica Moldova”, a declarat Rodica Deleu.\n\n"}