{"id":43210,"title":"„Adio, lucruri” de Igor Guzun, la Librăria din Centru","content":"Cei prezenți la eveniment vor asista la o sesiune de autografe și vor beneficia de preț promoțional în ziua lansării.\nCartea a apărut cu sprijinul Ministerului Educației, Culturii și Cercetării.\n„În timp ce la începutul secolului XX versurile creșteau din te miri ce, precum păpădia, brusturii și loboda, vorba Annei Ahmatova, la începutul mileniului III, textele lui Igor Guzun răsar semeț strecurate în tumultul unei luxuriante vegetații postmoderne, hipertehnologizate și superdigitalizate. Gadgeturile inteligente se strecoară printre poezii, sau invers. Conversațiile din Facebook și mesajele de pe smartphone își găsesc rime de o aparentă desuetudine novecentistă. Cotidianul nostru grăbit și fragmentat în ritm de spot publicitar vine să se relaxeze în ca­tre­ne care îi demască, plin de  bonomie și blândețe, paradoxurile. Titlurile de ziar, ge­ne­ricele și breaking-news-urile din portalurile de știri se asamblează în mini-epopei concentrate, un fel de nes-Odisei și nes-Iliadesau Război și pace, în care banalitățile rutinei ating profunzimi patetice, deoarece schițează dimensiunile eterne ale destinului uman.  Toate semnele modernității se amalgamează în aceste versuri pentru a se plasa în spatele unei oglinzi lângă care modernitatea își face un selfie liric în care transpar sentimentele și trăirile imodernizabile și idigitalizabile ale ființei - dragostea, speranța, bucuria de a fi, încăpățânarea de a pescui fericirea în apele tulburi ale monetarizării globale. Toate acestea - în versuri care nu se îndepărtează prea tare de dulcele stil clasic, cu o ironie care insistă să nu eșueze în sarcasm, cu eufonii de care poezia modernă preferă, de obicei, să fugă - și nu întotdeauna se știe unde. Iar acolo unde Shakespeare spunea că restul e tăcere, Igor Guzun plasează niște versuri albe nescrise - un fel de preluare a mesajului lui Malevici din Pătratul negru.  Altfel spus, chiar dacă ni se pare că totul a fost scris și pictat deja, nu este, totuși, chiar așa…” (Vsevolod Ciornei)\nIgor Guzun este scriitor român și director al Agenției de PR și Publicitate „URMA ta” din Chișinău.\nNăscut în satul Recea, Râșcani, la 12 septembrie 1968. Licen­țiat al Facultății de Jurnalism a Universității de Stat din Moldova (1985-1992).\nPrimii 10 ani de jurnalism profesionist la revista Săptămîna (1992-2002) și apoi următorii 10 de profesorat la Facultatea de Jurnalism și Științe ale Comunicării (2002-2012) s-au sedimentat în mai multe manuale la care Igor Guzun este autor și coautor: „Omul, mai ales” (2005), „Un ziar în șapte zile”, cu desene de Lică Sainciuc (2007), „Jurnalismul în situații de criză” (2010) sau „Interpretarea datelor statistice în jurnalism” (2013).\nPrima sa carte, „De azi într-o săptămână”, a apărut în 1997, iar următoarea, în 2014 - „LA BLOG”-, a fost scrisă împreună cu Sergiu Beznițchi.\nEste autor al textului pentru hitul „Oameni și locuri dragi” (2011) al formației FurioSnails.\nDespre „VINIL” (prima ediție - 2015, a doua ediție - 2016, „URMA ta”) se spune că este „una dintre marile cărți ale generației noastre” (Revista literară, nr. 3, 2017); cea mai recentă apariție, „Bine” („Urma ta”, 2017).\n„Adio, lucruri”  de Igor Guzun (Rotonda). Broșată, 120 pag. Preț: 19 RON/ 88 MDL\nPoți procura cartea și online, oriunde ai fi. E simplu. Intră pe shop.cartier.md/\nAmintiri de pe planeta M. de Doru Ciocanu\n"}