{"id":43244,"title":"Actorii din Game of Thrones au plâns când au citit scenariul ultimului sezon al serialului","content":"Reprezentantul HBO Francesa Orsi a dezvăluit în cadrul unei conferinţe din Ierusalim că actorii au fost vizibil emoţionaţi când au citit, cu voce tare, scenariul ultimului sezon al serialului. „Până au citit scenariul au fost lacrimi. Apoi, au urmat aplauze care au durat 15 minute”, a spus Francesa Orsi.\nÎn timpul celor şapte sezoane difuzate până acum, mai multe personaje importante, care au fost îndrăgite sau detestate de fanii filmului, au fost omorâte, majoritatea într-un mod neaşteptat. Printre acestea se numără: Robert Baratheon, Viserys Targaryen, Catelyn Stark, Robb Stark, Khal Drogo, Hodor, Ned Stark, Oberyn Martell, Joffrey Baratheon, Tywin Lannister, Myrcella Baratheon,etc.\nUltimul sezon din Game of Thrones va fi difuzat în 2019, iar penultimul s-a încheiat în 2017. Producătorii serialului au explicat că această pauză lungă între sezoane le permite realizarea ultimelor episoade cu o mai bună calitate."}