{"id":42917,"title":"Gripa, din ce în ce mai prezentă în municipiul Chișinău","content":"Pe parcursul ultimei săptămâni în municipiul Chișinău au fost înregistrate peste 110 cazuri noi de gripă. Anunțul a fost făcut astăzi, în cadrul ședinței operative de la Primărie, de către șeful-adjunct al Direcției Municipale asistență socială, Irina Banova. Potrivit funcționarei, în ultimele șapte zile au fost înregistrate peste 4300 de cazuri de viroze, cu aproape 400 mai multe decât acum două săptămâni."}