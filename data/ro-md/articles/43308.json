{"id":43308,"title":"O nouă moțiune de la socialiști: Vor capul ministrului Sănătății, Muncii și Protecției Sociale","content":"Deputații socialiști au înaintat o moțiune simplă asupra politicii promovate de Ministerul Sănătății, Muncii și Protecției Sociale, condus de Svetlana Cebotari.„Vrem să o invităm pe doamna ministră aici în Parlament. Conform conceptului de reformare a spitalelor regionale, guvernarea are intenția de a închide spitalele raionale, să închidă secții întregi, iar acest lucru ne îngrijorează.Ne îngrijorează exodul cadrelor medicale. Ne vom pomeni în scurt timp în situația în care nu vom avea medici care să se îngrijească de sănătatea cetățenilor”, și-a motivat socialistul Vasile Bolea inițiativa."}