{"id":43243,"title":"Femeia al cărei corp a fost găsit într-o geantă, la tomberon, ar fi fost ucisă de fostul său soț","content":"Potrivit surselor AGORA, bărbatul a fost reținut în această seară și își recunoaște vina în totalitate. Cei doi au împreună un copil de șapte ani.\nUPDATE 20:28: Poliția precizează că pe data de 9 martie, bărbatul suspectat de comiterea acestei crime, în urma unor discuții contradictorii, ar fi strangulat-o pe femeie cu un prosop, până când aceasta a decedat.\nAmintim că trupul victimei a fost găsit de un angajat de la salubritate care a alertat poliția. Oamenii legii au constatat că e vorba de corpul unei femei de 30-40 de ani, cu semne de moarte violentă. Identitatea ei nu se face publică, însă pe acest caz a fost deschisă o cauză penală pentru omor."}