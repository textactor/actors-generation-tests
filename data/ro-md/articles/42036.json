{"id":42036,"title":"VIDEO. Parlamentul a aprobat Declarația de condamnare a atacurilor din Federația Rusă","content":"Totodată, în act se precizează că Republica Moldova este gata să se așeze la masa negocierilor împreună cu înalți oficiali ruși, pentru a găsi soluții la aceste probleme.\nLiberalii au propus completarea Declarației cu condamnarea acțiunilor provocatoare realizate de trupele ruse în stânga Nistrului. În replică, democratul Sîrbu a spus că acest aspect poate fi abordat într-o altă Declarație. Nici plenul Parlamentului nu a susținut propunerea liberalului Roman Boțan.\nPotrivit liberal-democratei Maria Ciobanu, Declarația nu este credibilă din moment ce holding-ul media al liderului PD, Vlad Plahotniuc, a retransmis programe rusești. Și colegul ei de partid, Vadim Pistrinciuc, a pus la îndoială credibilitatea inițiativei, amintind despre faptul că democrații și socialiștii au votat împreună modificarea sistemului electoral. Cu toate acestea, fracțiunea PLDM a votat pentru Declarație.\nInițiativa PD-ului a stârnit nemulțumirea socialiștilor, care i-au acuzat pe democrați de jocuri geopolitice și au părăsit sala plenului.\n"}