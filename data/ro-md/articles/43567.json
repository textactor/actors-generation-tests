{"id":43567,"title":"Cu margini aurite și insigna cu trei pene: Cum arată invitațiile la nunta prințului Harry","content":"Aproximativ 600 de persoane au fost invitate la cununia prinţului Harry cu Meghan Markle, care va avea loc pe 19 mai, la Capela St. George de pe domeniul Castelului Windsor. Aceste persoane au fost invitate şi la o recepţie organizată de Regina Elizabeth a II-a la St George's Hall, noteaza digi24.ro.\nInvitaţiile, care au margini aurite, poartă insigna Prinţului Charles, care reprezintă trei pene. Acestea au fost realizate de Barnard & Westwood, companie care deţine din anul 1985 mandatul regal pentru tipărire şi legătorie. \nPrinţul Harry şi Markle vor sărbători, de asemenea, alături de 200 de invitaţi, la o petrecere privată organizată de Prinţul Charles, care va avea loc seara.\nPalatul Kensington a refuzat să dezvăluie numele invitaţilor."}