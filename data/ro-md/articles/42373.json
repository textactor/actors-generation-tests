{"id":42373,"title":"Criză de educatori în municipiul Chișinău. Care sunt principalele motive care îi țin departe pe tinerii specialiști","content":"Viorica Negrei susține că există un deficit de tineri care absolvesc facultate de educație preșcolară. Mai mult, unii educatori care activează în grădinițele din capitală sunt tentați să plece din acest domeniu, din cauza salariilor mici.\n„O altă problemă este implicarea activă a părinților în sistemul educativ. Asta îi descurajează pe educatori. Mai ales că în societate sunt domenii mult mai atractive pentru tinerii specialiști atât din punctul de vedere al salariului cât și a gradului de responsabilitate. Cel mai dureros aspect este lipsa locului de trai”, a declarat Viorica Negrei.\n Silvia Radu a propus o alternativă pentru soluționarea problemelor locului de trai.\n„Problemele principale sunt salariul și locul de trai. Am identificat niște posibile cămine pentru tineri. Poate venim cu o rugăminte către consiliu ca să fie reparate un pic. Sunt călduroase, luminoase, nu sunt vechi. Este nevoie de reparat și de adaptat la sistemul de cămine de tip familial. Vă rog să identificați costurile și să le oferim tinerilor pedagogi”, a declarat Silvia Radu.\nPrimarul general interimar nu exclude faptul că salariul educatorilor ar putea fi majorate după ce va fi evaluat bugetul municipal.  \nDe asemenea, viceprimarul Ruslan Codreanu a solicitate să fie identificate cadrele didactice la locuiesc în afara municipiului Chișinău, dar lucrează în oraș.\n„Costurile pentru transport, atât a educatorilor cât și a personalului auxiliar. Vedeți câți oameni vin din afara razei municipiului Chișinău și să facem să le acoperim cheltuielile pentru transport”, a declarat Codreanu.\nPeste 700 de pedagogi din capitală locuiesc la gazdă."}