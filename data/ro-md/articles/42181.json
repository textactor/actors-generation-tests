{"id":42181,"title":"Scandalul abuzurilor sexuale la Hollywood. Procurorul din New York face noi dezvăluiri în dosarul Weinstein","content":"Potrivit procurorului Eric Schneiderman, mai multe persoane erau angajate de către Weinstein cu singurul scop de a-i face „agenda sexuală” producătorului. Mai exact, aceste persoane se ocupau de căutarea partenerelor pentru Weinstein, în special din rândul actrițelor, și le promiteau oportunități de muncă în schimbul sexului.\nInvestigațiile au dezvăluit și modul în care Weinstein le amenința pe persoanele angajate. „Te ucid”, „Îi voi ucide pe membrii familiei tale”, „Nu știi de ce sunt în stare”, au fost doar câteva dintre frazele folosite de producătorul de film. Totodată, Weinstein se lăuda de impunitatea sa în conversațiile cu politicieni și chiar cu reprezentanții serviciilor secrete.\nPlângerile angajatelor ajungeau inclusiv la departamentul de resurse umane, fără ca să fie luată vreo măsură.\nDezvăluirile procurorului din New York apar în momentul în care Weinstein vrea să vândă compania sa la un preț de peste 500 de milioane de dolari. Procurorul intenționează să oprească această afacere, întrucât ea ar lăsa pe victimele fără indemnizații.\n"}