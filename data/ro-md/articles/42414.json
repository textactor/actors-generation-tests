{"id":42414,"title":"Începe primăvara la Teatrul Satiricus „I.L.Caragiale” cu trei piese excepționale","content":"Spectacolul are la bază două dintre piesele intr-un act ale marelui dramaturg rus Anton P. Cehov: „Ursul” şi „Cerere in căsătorie”. Regizorul Sandu Grecu a structurat această lucrare scenică de o asemenea manieră încât cele două piese formează un tot intreg, converg spre aceeaşi idee artistică, se completează şi se imbogăţesc reciproc.\nScenografia spectacolului delimitează spaţiile scenice in care se derulează in paralel, alternativ, acţiunea celor două subiecte cehoviene. Prezentate in plan comparativ, cele două tandemuri - Natalia Stepanovna cu Ivan Vasilievici Lomov, pe deoparte, şi Elena Ivanovna Popova cu „ursul” Grigori Stepanovici Smirnov, de cealaltă parte, creează o suită de scene groteşti, insă nelipsite şi de un anume filon liric, propriu operei cehoviene.Jocul actoricesc este dezinvolt, spumos, un pic şarjat, cu multe efecte umoristice care provoacă adeseori rasul degajat al publicului.\nPrezentat în premieră absolută pe 11 noiembrie 2009, de la primele reprezentaţii spectacolul „Cerere in căsătorie” se bucură de un succes notoriu la public, fiind primul dintr-un proiect mai vechi de a aduce pe scena Teatrului „Satiricus I.L.Caragiale” intreaga operă dramatică a marelui dramaturg rus.\n„Doctor de femei” de Georges Feydeau, în regia lui Alexandru Grecu, jucat în premieră pe scena Teatrului Național „Satiricus I.L.Caragiale”, e o comedie intrigantă despre infidelitatea conjugală, un subiect captivant, dintotdeauna actual în societate, care le dă mult de gândit bărbaților afemeiați.\nDoctorul Moulineaux, personajul principal al spectacolului, jucat de actorul Ion Grosu, devine infidel soției sale la doar jumătate de an de căsnicie. După ce soția lui află despre „aventurile” sale cu alte femei, Moulineaux încearcă să-și „găsească dreptatea” punându-l în joc pe amicul său, Bassinet (Arcadie Răcilă), un tip ciudat care, prin vorbe goale și fapte deocheate, încurcă și mai tare ițele, iar situația devine tot mai tensionată.\nCei doi ajung la o înțelegere, în urma căreia ambii „au de câștigat”, iar momentele devin tot mai haioase, dar și tensionate. Moulineax, pentru a-și stăpâni poftele, se „transformă” din doctor într-un croitor în atelierul său, unde continuă să-și primească iubitele.\nTOTUL DESPRE NOI de Constantin CHEIANU, începutul la ora 18.00, durata 1h 45 min Cafeneaua „Fulguşor” este, în definitiv, această ţară năpăstuită, poate şi din cauza că ne complăcem în discuţii interminabile, fără nici un sens, în loc să realizăm ceva concret - fiecare în parte şi toţi împreună.Infantilismul, lenevia spirituală, narcisismul, aroganţa, intoleranţa, invidia, miopia artistică, neputinţa de a întreprinde ceva concret, pe propriul risc, a dus la pierzanie o întreagă generaţie de artişti şi nu numai. Spectacolul constituie o radiografie artistică a acestei generaţii sacrificate. \nVânzări, rezervări bilete la numerele de telefon 022 20 28 90,  069482271 sau pe pagina www.satiricus.md.\n"}