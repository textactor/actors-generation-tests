{"id":42158,"title":"Un escroc rus, căutat de autoritățile elvețiene, reținut pe Aeroportul Internațional Chișinău","content":"La controlul specific trecerii frontierei de stat, acesta a înmânat polițistului de frontieră pașaportul eliberat de autoritățile ruse. În timpul procesării datelor a fost semnalat un consemn în sistemul informațional integrat al Poliției de Frontieră, ca fiind căutat de INTERPOL. Cercetările ulterioare au scos la iveală faptul că bărbatul ar fi comis mai multe infracțiuni cu caracter financiar-bancar pe teritoriul Elveției.\nOdată ce informațiile preliminare au fost confirmate de către autoritățile elevețiene, polițiștii de frontieră din cadrul Aeroportului Internațional Chișinău au acționat conform procedurilor legale, aplicând măsurile de siguranță ce se impun. Bărbătul a fost reținut și pe numele lui emis un mandat de arest pentru 72 de ore.\nÎn prezent acesta se află în Izolatorul Detenției Preventive al Direcției de Poliție mun. Chișinău, iar în cel mai scurt timp cetățeanul rus urmează a fi extradat, pentru a compărea în fața justiției elvețiene pentru faptele încriminate."}