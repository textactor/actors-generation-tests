{"id":42266,"title":"Se caută proiecte pentru dezvoltarea capitalei. Cele mai ingenioase idei vor fi puse în practică","content":"„Încercăm să atragem cetățenii în procesul decizional. Ne dorim ca ei să fie implicați în viața activă, să distrugem zidurile între Primărie și cetățeni pentru a construi un oraș frumos”, a declarat viceprimarul Ruslan Codreanu.\nFuncționarul a invitat toți locuitorii capitalei care au idei pentru dezvoltarea orașului să aplice la concurs.\n„Vor exista două tipuri de proiecte: proiectele mici, între 50 000 și 100 000 de lei, pentru care va fi necesar de colectat 100 de semnături, și proiectele mari- între 100 000 și 300 000 de lei, pentru care va fi nevoie de colectat 200 de semnături”, a declarat Codreanu.\nPotrivit viceprimarului, dosarele vor fi depuse în cadrul direcției Relații Publice de la Primărie. De asemenea, vor fi organizate două instruiri pentru grupurile de inițiativă în care va fi explicat modul de completare a formularului, de pregătire a proiectului.\nProcedura de examinare a proiectelor va dura până pe 30 aprilie, iar în perioada 1-21 mai, acestea vor fi votate atât online cât și personale la urnele instalate în preturi.\n"}