{"id":42220,"title":"Un băiat de 17 ani a murit din cauza complicațiilor gripei, la Chișinău","content":"Adus la Spitalul „Ignatenco”, pacientul a fost luat urgent în zona de resuscitare, unde imediat au fost efectuate măsuri de reanimații cardio-respiratorie.\nÎn pofida tuturor măsurilor, starea copilului progresa spre agravare, nivelul de oxigen în țesuturi scădea vertiginos, el a început să aibă dereglări circulatorii pronunțate și la data de 13.02.2018, ora 8.25 a fost stabilită moartea biologică.\nDin spusele rudelor (bunei), băiatul a început a tuși rar și uscat pe 8 februarie, dar a fost activ și nu s-a adresat la medic. Frisoanele, febra și slăbiciunea au apărut luni dimineața, iar marți dimineața băiatul deja decedase.\nRezultatul examenului virusologic la materialul biologic prelevat atestă prezența ARN-ului a virusului gripal B.\nÎn cazul decesului se efectuează expertiza medico-legală.\nPentru prevenirea îmbolnăvirilor și complicațiilor acestora, Ministerul Sănătății, Muncii și Protecției Sociale atrage atenția la exigența sporita a cetățenilor în această perioadă, evitarea locurilor aglomerate, aerisirea încăperilor de serviciu, de studii și la domiciliu. La apariția primelor simptome de răceală  este necesar de a întreprinde următorii pași: adresarea imediată la medicul de familie, izolarea timpurie a bolnavului, utilizarea măștilor de protecție, dereticarea umedă cu folosirea dezinfectanților și alte măsuri recomandate de specialiști și administrarea tratamentului indicat de medic."}