{"id":42463,"title":"Maia Sandu, despre inițiativa susținerii BAC-ului de câteva ori pe an: Procesul e prea complex pentru a face asta","content":"„E ciudat că PPEM vine cu această propunere acum, când în decembrie au avut loc discuții cu privire la metodologia desfășurării examenului de BAC. Atunci trebuia să vină să participe la dezbateri publice și să-și exprime punctul de vedere”, a declarat Sandu.\n„În general, acum legislația spune că poți doar timp de 3 ani de zile să susții BAC-ul. De principiu, ar putea crește numărul de ani în care se poate susține examenul, dar nicidecum să organizezi BAC-ul de patru ori pe an. Procesul de organizare a BAC-ului e destul de complex, puțini oameni știu asta, o știu doar cei care o fac cu bani foarte mici și care au fost denigrați pe parcursul anului trecut. Pe ei trebuie să-i întrebi cum să organizezi BAC-ul de patru ori pe an”, a mai adăugat Maia Sandu.\nAmintim că un proiect de lege propus de grupul PPEM în Parlament propune ca un elev să poată să se înscrie la examenul de BAC de câte ori dorește până îl va promova. O condiție ar fi instituirea unei taxe pentru cei care au picat examenul în decurs de două încercări, iar aceasta va fi stabilită de Ministerul Educației, Culturii și Cercetării."}