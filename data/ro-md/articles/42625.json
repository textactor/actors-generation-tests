{"id":42625,"title":"Samsung a lansat noile smartphone-uri high-end Galaxy S9 și Galaxy S9+. Caracteristici tehnice și preț","content":"Potrivit Samsung, camera captează în mod automat mai multă lumină când mediul este întunecat şi mai puţină lumină când mediul este prea luminos. Astfel, imaginile realizate ar trebui să fie mai reuşite în orice condiţii. Terminalele vor putea filma îm regim Super Slow-mo la 960 fps.\nÎn România, Galaxy S9 si S9+ sunt disponibile pentru precomandă la partenerii selectaţi, începând cu data de 25 februarie 2018, notează go4it.ro.\nTerminalele sunt livrate cu Android 8.0 Oreo şi dispun de chipset-uri foarte performante: Qualcomm Snapdragon 845 (SUA) şi Samsung Exynos 9810 (pieţele internaţionale). Galaxy S9 include 4 GB memorie RAM, iar Galaxy S9+ o memorie RAM de 6 GB. Mai mult, modelul mai mic are baterie de 3.000 mAh, iar cel mai avansat, S9+, de 3.600 mAh. \nGalaxy S9 si S9+ suportă trei opţiuni diferite de autentificare biometrică: iris, amprentă şi recunoaştere facială. Dispozitivele integrează funcţia Intelligent Scan, un nou sistem de verificare care utilizează în mod inteligent scanarea irisului şi tehnologia de recunoaştere a feţei pentru a debloca telefonul, în orice mediu. De asemenea, Galaxy S9 şi S9+ beneficiază de Dedicated Fingerprint, care le oferă utilizatorilor opţiunea de a accesa Secure Folder printr-o amprentă diferită decât cea folosită pentru a debloca telefonul.\nTerminalele dispun în continuare de slot pentru card de memorie (cu cpacitate maximă de 400 GB), jack audio universal de 3,5 mm şi oferă funcţie de încărcare wireless rapidă a bateriei. \nPentru prima dată pentru gama Galaxy S, S9 şi S9+ includ difuzoare stereo, AKG. Terminalele au senzorul de amprentă poziţionat pe spate, la fel ca Galaxy S8, dar sub cameră (nu lângă aceasta). \nSamsung le va permite, pe noile modele Galaxy S9 şi S9+, utilizatorilor să creeze un emoji care arată, sună şi acţionează exact ca ei. AR Emoji foloseşte un algoritm de învăţare, care analizează o imagine 2D a utilizatorului şi preia peste 100 de caracteristici faciale pentru a crea un model 3D care să reflecte şi să imite expresii precum clipitul şi mişcări ale capului.\nÎn ceea ce priveşte preţurile recomandate, acestea nu au fost încă anunţate, dar vor fi mai mari decât cele ale modelelor din seria Galaxy S8, potrivit unor zvonuri. Galaxy S9 va costaaproximativ 840 de euro, în versiunea standard, iar Galaxy S9+ aproximativ 997 euro, potrivit unor surse ale lui Evan Blass, un cunoscut furnizor de astfel de informaţii.\nGalaxy S9 şi S9+. Iată caracteristicile tehnice principale ale celor două modele:\n"}