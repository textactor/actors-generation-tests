{"id":42580,"title":"Cinci nave de război din Turcia au amenințat un vas italian","content":"″În drum spre blocul 3, a fost blocat de cinci nave de război turce şi, după ameninţări cu recurgerea la forţă  a fost obligat să se întoarcă”, a declarat un purtător de cuvânt al guvernului, agenţiei cipriote de presă CNA.\nÎn Italia, CEO grupului Eni, Claudio Descalzi, a declarat pentru presă că nu vor fi abandonate lucrările de explorare în largul Ciprului şi că se aşteaptă o soluţie diplomatică pentru reluarea activităţilor.\nMinistrul cipriot al energiei, George Lakkotrypis, a declarat pentru presa locală că nava urmează să rămână în portul Limassol patru zile, pentru a încărca şi descărca materiale, după care va pleca spre Maroc.\nPotrivit acestuia, eforturile diplomatice au eşuat până în prezent."}