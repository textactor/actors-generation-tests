{"id":42184,"title":"Justiție declarativă? Un grup de părinți susține că una dintre firmele implicate în „Dosarul alimentelor alterate” continuă să livreze produse la școli și grădinițe","content":"„Dosarul alimentelor alterate nu evoluează deloc, iar agentul economic continuă să câștige licitații și să livreze produse în școli, grădinițe și nu numai. După scandal, jumătate de an firma respectivă nu a participat, în a doua jumătate a anului 2017 a început să livreze din nou pentru grădinițele din Centru și Râșcani, iar din ianuarie 2018 și Direcția Educație Buiucani a reînceput să-i dea preferință. Este paradoxal, pentru că anume de la Buiucani a început scandalul. Ei figurează ca parte vătămată în dosar și cer despăguburi de peste 200 000 de lei”, a declarat Sabina Popov.\nMembrii Asociației Părinților Solidari au semnalat, de asemenea, și faptul că nu există o concurență loială între firmele care participă la licitații pentru a livra alimente în instituțiile de învățământ.\n„La noi alimentația se face după criterii sovietice. Piața este împărțite pe ferestre pentru fiecare sector. Au fost 90 de loturi și pentru fiecare dintre ele a fost doar o ofertă. Nu avem concurență. Sunt doar 5 jucători majori- 5 întreprideri majore. Până acum ele aveau un statut neclar, acum sunt întreprinderi municipale. Ne miră lipsa concurenței. Prețul per dejun și prânz care se oferă la școală este același. Dacă nu putem alege după preț, alegem după calitate. În cazul in care vine o singură întreprindere, nu avem ce alege. Piața este împărțită, concurența nu există”, a declarat Ala Revenco.\nO altă încălcare semnalată de către Asociația pentru Guvernare Eficientă și Responabilă ține de meniurile care le sunt oferite copiilor. Potrivit raportorilor, în farfuriile celor mici nu ajung aproape deloc fructe proaspete și nici salate.\n„Combinatele care hrănesc școlile nu au publicate meniurule, și nici pe site-ul celor de la Sănătatea Publică nu le-am găsit. De exemplu un combinat care deservește școlile de la Ciocana nu are în meniu niciun fruct, nicio salata. Doar chifle, borș și cartofi fierți. Acest meniu nu corespunde meniurilor noi elaborate”, spune Carolina Chirilescu.\nDe asemenea, membrii asociații suspectează că prânzurile care sunt achitate din banii părinților nu sunt reglementate de stat.\n„Prânzul se achită parțial din banii părinților. Costă sau 10 sau 12 lei. Eu nu primesc niciun bon pentru el. Pe lângă activitatea pe care înterprinderile o presteaza conform contractului mai au și activitate comercială. Și mai vând și la poarta școlii produse”, susține Chirilescu.\nDeocamdată, Direcția Generală Educație Tineret și Sport nu a reacționat la acuzațiile aduse de către Asociația pentru Guvernare Eficientă și Responsabilă și Asociația Obștească „Părinți Solidari”. "}