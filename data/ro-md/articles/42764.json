{"id":42764,"title":"Peter Michalko, despre proiectele sociale inițiate de politicieni: Vom monitoriza situația. Nimic nu se poate ascunde","content":"Întrebat despre anumiți actori politici care distribuie cadouri sau implementează proiecte de menire socială într-un context electoral, Michalko a zis că aceste practici sunt monitorizate de către oficialii europeni.\n„Nivelul de informare despre ceea se întâmplă în Republica Moldova este mult mai mare decât era în trecut. Acum se știe imediat ce se întâmplă. Nu se poate ascunde nimic, nici practicile care ar fi neadecvate sau inacceptabile”, a declarat Michalko în cadrul conferinței de presă prilejuită de jumătate de an de activitatea oficialului în Republica Moldova.\nȘeful Delegației UE a mai spus că oficialii europeni vor monitoriza îndeaproape modul în care vor fi elaborate listele candidaților la alegeri, dar și respectarea standardelor democratice cu privire la participare la alegeri și drepturile alegătorilor.\n„Dacă vor fi depistate încălcări în ceea ce ține de procesul electoral democratic, noi vom ține cont de acest lucru”, a spus oficialul.\nTotodată, Michalko a dat un răspuns afirmativ la întrebarea unui jurnalist despre posibiliatatea UE de a sista macrofinanțare pentru Republica Moldova în cazul despistării unor încălcări ale standardelor democratice.\n"}