{"id":42044,"title":"Conflictele de interese consumate ar putea fi pedepsite cu amenzi usturătoare în loc de sancțiuni disciplinare","content":"Guvernul propune ca funcționarul public care a luat sau a participat la luarea deciziilor, care-i aduc un avantaj patrimonial cu o valoare ce depășește jumătate de million de lei, să fie pedepsit cu amendă cuprinsă între 500 de mii și 750 de mii de lei sau cu închisoare de până la 3 ani. Totodată, persoana va fi privată de dreptul de a ocupa funcții publice pe un termen de la 5 la 7 ani.\nÎn cazul în care fapta este săvârșită de o persoană cu funcție de demnitate publică sau dacă în legătură cu negocierea, gestionarea și executarea mijloacelor din fondurile publice și cele externe, pedeapsa va crește. Aceasta va fi pedepsită cu o amendă în mărime de la 15.000 la 20.000 de unități, adică între 750 de mii și 1 milion de lei sau cu închisoare de la 2 la 5 ani, dar și cu privarea dreptului de a ocupa funcții publice pe un termen de la 5 la 10 ani.\nÎn prezent conflictele de interese consumate sunt sancționate doar disciplinar, ceea ce este disproporționar cu beneficiile și profitul pe care-l poate oferi conflictul de interese consumat."}