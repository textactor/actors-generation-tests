{"id":43320,"title":"Parlamentul a respins moțiunea simplă împotriva vicepremierului Leancă","content":"Pentru cuvintele sale, Șupac a fost atenționată de președintele Parlamentului: „Cu aceste atacuri la persoană, ați depășit limitele Regulamentului Parlamentului”.\nCâteva dintre argumentele comuniștilor și socialiștilor, trecute în textul moțiunii:\n„Tot ce am făcut până acum, în varii poziții publice, mi-am arătat devotamentul față de acest stat, de prosperarea lui, de condiții mai bune pentru cetățeni. Vreau să vă aduc un exemplu: spre deosebire de colegii din stânga, nu am depus actele pentru cetățenie română până nu s-a semnat regimul liberalizat de vize. Nu văd cum aș fi încălcat jurământul. În repetate rânduri, cu diverse ocazii, indiferent de funcție, am vorbit despre faptul că obiectivul național și fundamental al R. Moldova este integrarea europeană a Republicii Moldova. La fel, am vorbit și despre faptul că asta se face cu România și prin România. Această abordare, după mine, este cea mai corectă”, a spus Leancă în apărarea sa, enumerând mai multe acțiuni pe care le-a întreprins în funcția sa.\nPotrivit fracțiunii PL, exercițiul de astăzi este o farsă gândită din umbră de Partidul Democrat, pentru a-l scoate în față pe Iurie Leancă, inclusiv din perspectiva unui unionist. În urma acestor afirmații, Andrian Candu l-a atenționat pe Ion Apostol să se refere strict la moțiunea simplă. Pentru că deputatul liberal a continuat să se refere la „balaurul cu trei capete, format din PSRM, PCRM și PD”, președintele Parlamentului i-a închis microfonul.\nAtât popular-europenii, cât și democrații i-au ținut apărarea colegului lor de guvernare. „Această moțiune este dovadă a profesionalismului domnului Iurie Leancă”, a declarat colegul de partid Eugen Carpov, menționând relațiile diplomatice pe care le are vicepremierul cu funcționari europeni. „Este ipocrit să vii cu o moțiune pe neimplementarea condițiilor Acordului de Asociere, atâta timp cât declari că vrei să condamni acest Acord”, a adăugat el, solicitându-le socialiștilor să nu mintă populația cu ajutorul panourilor stradale.\nÎnainte de procedura de vot, Leancă și-a exprimat regretul că aducerea sa în plenul Parlamentului nu a generat discuții eficiente privind problemele cu care se confruntă Republica Moldova, ci au răsunat tot felul de declarații politice.\nEste cea de-a doua moțiune simplă înaintată de socialiști în Parlament în acest an. Primul care a fost chemat să dea explicații în Legislativ este ministrul Economei și Infrastructurii, Chiril Gaburici.\nUrmătorul ministru pe lista socialiștilor este cel al Muncii, Familiei și Protecției Sociale, Svetlana Cebotari. Deputații PSRM au depus astăzi moțiunea de cenzură în privința acesteia."}