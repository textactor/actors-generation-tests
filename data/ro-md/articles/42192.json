{"id":42192,"title":"Femeile aduc bani partidului. Formațiunile care vor promova în circumscripții 40% doamne vor primi adaos financiar","content":"„Ne dorim ca femeile să fie promovate intens în politică. Deja avem în legislație o obligativitate ca pe listele electorale să fie 40% doamne. În vederea implementării sistemului electoral mixt, am mai propus un mecanism prin care femeile vor trebui să colecteze de două ori mai puține semnături pentru a candida într-o circumscripție uninominală. Acum propunem ca partidele care vor promova cel puțin 40% de femei candidate în circumscripții uninominale, vor primi un supliment bugetar de 10% de la stat din suma alocată partidului pe întreg anul bugetar”, a anunțat deputatul Sergiu Sîrbu.\nSîrbu a mai adăugat că pentru fiecare doamnă aleasă în circumscripție, partidul care a propus-o va primi un supliment financiar în baza unui coeficient de multiplicare ce va fi elaborat și aprobat de CEC. „Sperăm să fie susținută această inițiativă”, a conchis Sîrbu.\nPotrivit partidului, aceasta este o recomandare a Comisiei de la Veneția.\n"}