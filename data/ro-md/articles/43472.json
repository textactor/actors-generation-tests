{"id":43472,"title":"„Vom semnala când este cazul”. Candu acuză Ziarul de Gardă de manipulare","content":"Câteva ore mai târziu, președintele Parlamentului a publicat un mesaj în care a acuzat Ziarul de Gardă de manipulare.\n„În conferința de presă, am spus foarte clar că acel video este o ilustrare preluată din spațiul public, pentru ca cetățenii să vadă și să înțeleagă cum funcționează o arenă multifuncțională: ce înseamnă tribune telescopice, cum o arenă pentru evenimente sport se poate transforma, în timp de câteva ore, într-un spațiu pentru organizarea concertelor, expozițiilor etc.\nNicăieri și niciodată nu am spus că acela este proiectul arhitectural, design-ul arenei, așa cum, în mod manipulator, reiese din niște pretinse discuții ale celor de la Ziarul de Gardă cu niște arhitecți din Franța. Le-au spus ceea ce au vrut, ca să obțină un răspunsul pe care și l-au dorit, pentru realizarea unui material denigrator. Mai sunt și alte manipulări. Citiți articolul și să vă amintiți de el, când ne vom bucura cu toții de reușita proiectului”, a scris Candu, după care a trecut la glume: „Poate ZDG inițiază și un referendum pentru anularea inițiativei de construire a Arenei? :) E la modă”.\n„De altfel, faptul că Ziarul de Gardă promovează insistent proiectul este și un lucru benefic, chiar și când o face negativ. Cu atât mai mult, cetățenii se vor convinge că aceste atacuri au fost manipulări, iar în realitate ei se pot bucura de oportunitățile oferite de Arena Chișinău, acolo unde, și jurnaliștii de la ZDG, sunt sigur că vor merge cu plăcere, împreună cu familiile lor”, a mai scris democratul.\nAmintim că, în 2017, Ziarul de Gardă a obținut Premiul Naţional de Etică şi Deontologie profesională jurnalistică, acordat de Consiliul de Presă din Republica Moldova.\n"}