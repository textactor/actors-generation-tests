{"id":43072,"title":"Trump comentează o eventuală înțelegere cu Coreea de Nord: Va fi una foarte bună pentru întreaga Lume","content":"Donald Trump a anunțat pe Twitter că o înțelegere cu Coreea de Nord este „în devenire”, la o zi după ce el a dezvăluit că se va întâlni cu liderul de la Phenian, Kim Jong-un.\n\nThe deal with North Korea is very much in the making and will be, if completed, a very good one for the World. Time and place to be determined.\n— Donald J. Trump (@realDonaldTrump) 10 de marzo de 2018\nPotrivit ziarelor americane, Trump a decis să aibă o întâlnire cu Kim Jong-un fără să consulte alți oficiali importanți de la Casa Albă.\n„Este o decizie luată de președintele însuși. […] Am vorbit cu el de dimineață despre această decizie și am avut o conversație foarte bună”, a declarat Secretarul de Stat american, Rex Tillerson.\nAnunțul lui Trump i-a șocaț pe reprezentanții societății americane, întrucât niciun lider de la Casa Albă nu s-a întâlnit vreodată cu liderul din Coreea de Nord în perioada mandatului.\nLa rândul său, purtătorul de cuvânt al președintelui, Sarah Sanders, a declarat că „întâlnirea nu va avea loc până când nu vom vedea acțiuni concrete din partea Coreei de Nord” în vederea denuclearizării.\nCei de la Phenian nu au venit încă cu declarații în acest sens, notează sursa."}