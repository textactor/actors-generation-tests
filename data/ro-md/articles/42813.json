{"id":42813,"title":"Visul american al lui Ion Roga: De luni până vineri e curier în SUA, iar în weekend – moderator de nunți","content":"Un moderator de evenimente câștigă destul de bine în Moldova, din câte știm noi. Care este motivul pentru care ați emigrat? De regulă, moldovenii se mută peste hotare din cauza sărăciei de acasă.\n„Am părăsit Moldova cu puțin timp în urmă, la vârsta de 27 ani, aflându-mă în căutarea visului American. Am avut norocul să câștig loteria vizelor, numită și Green Card. M-am născut în orașul Florești, într-o familie de oameni simpli - Constantin și Vera Roga, însă tradițiile și cântecele populare erau mereu în capul mesei. Acasă, de asemenea, am flirtat cu organizarea evenimentelor. Administram o companie care activa în domeniu, pe lîngă aceasta munceam și în calitate de broker vamal. Astăzi, însă, eu locuiesc în suburbiile orașului Chicago, SUA. E un oraș cu multe oportunități, m-am stabilit într-un colțișor verde și plăcut, unde veverițele și alte vietăți trăiesc liniștit alături de oameni.  Activitatea de moderator și de interpret este un hobby frumos, care îmi aduce plăcere sufletească. Din păcate, nu e cu putință să trăiești doar din meseria de moderator. Iată de ce, în SUA, lucrez de luni până vineri livrând marfa unor companii, iar în weekend moderez evenimente.”\n„Nunțile americanilor sunt diferite și grandoarea lor depinde de buzunarul fiecărui cuplu. Există o industrie aparte în SUA legată de ziua nunții. Mirii aleg fețele de masă, meniul, decorul sălii și alte detalii cu luni înainte. Nu o să găsești la nunțile americane mese pline ochi cu bucate. Dacă nu organizează nunți de lux, atunci se limitează la un eveniment intim pe malul mării, lacului, într-o sală nu prea pretențioasă, organizează o mică cină în familie sau nu o fac deloc. Mirii pregătesc o listă cu lucrurile de care au nevoie și o transmit invitaților cu ceva timp înainte de nuntă. Fiecare invitat deja alege ce cadou îi va face cuplului în funcție de bugetul său. În SUA, acesta e câștigul de bază al nunților - cadourile. Nu se adună sume mari ca în Moldova. Doar ceva simbolic.”\n„Și acestea sunt diferite în funcție de bugetul tinerilor însurăței, dar cert e că se importă și tradițiile moldovenești. Eu îi sugerez fiecărui cuplu să nu uite de ele și să le respectăm. Cum să treacă o nuntă de boieri, vorba cântectului, fără colacul miresei, legatul nașilor, spălatul mîinilor la nași, încuscrirea și despodobitul miresei?”\n„Din păcate, în SUA, nu toate evenimentele se petrec până în zorii zilei și apoi nuntașii nu merg la nași să mănânce o zeamă. Petrecerile sunt cu mult mai scurte.”\nCât costă un loc la masa de petrecere, într-un restaurant din SUA? Care sunt prețurile medii?\n„Sunt diferite meniuri, mai exact 3. În funcție de meniu, prețurile sunt cuprinse între 80 -90 de dolari,  110-120 de dolari sau 140-150 de dolari.”\nÎnțeleg că sunteți atașat foarte mult de baștină, atât de tare, încât i-ați dedicat și un mic festival…\n„Anul trecut, cu ocazia celor 26 ani de independență a RM, am organizat Ziua Moldovei în Chicago. Dorul de casă m-a mânat să organizez prima ediție a Festivalului „Inima mea e Moldova”. Am avut o deosebită plăcere să o avem ca invitată pe Alina Bradu cu colecția sa de piese tradiționale, pe scenă au urcat artiști moldoveni consacrați din diaspora noastră. Sunt extrem de mândru că am reușit să transformăm un colț dintr-un parc din SUA într-o părticică a Moldovei cu decor, mâncare, muzică și oameni care vorbesc aceeași limbă.”\nVă mulțumesc pentru interviu, iar mai jos, las câteva poze de la eveniment. \n"}