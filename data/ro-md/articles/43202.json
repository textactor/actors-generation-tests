{"id":43202,"title":"VIDEO. Înfruntat la Băcioi! Dodon l-a insultat pe primarul comunei, după discursul său ironic în adresa președintelui","content":"„Aș vrea să mulțumesc domnului președinte Igor Dodon pentru că se află astăzi printre noi la inaugurarea acestui stadion, ce-i drept, încă nefinalizat. Spre deosebire de conducerea statului german care nu a binevoit să-l primească ( pe Igor Dodon - n.red), noi, băcioenii, îl primim cu gândul că, după Moscova, Băcioiul este unul dintre puținele locuri pe care Igor Dodon le poate vizita fără a fi refuzat. Domnule Dodon, știu câ în urmă cu câteva zile localitatea dvs. Sadova a semnat Declarația simbolică de Unire cu România. Dacă nu ați reușit să semnați Declarația de Unire la Sadova, vă rugăm foarte mult să semnați la Băcioi această Declarație care vine să confirme apartenența noastră la neamul românesc”, a spus primarul Vitalie Șalari.\n„Primarul de la Băcioi e cam dus cu pluta, dar eu am spus, oameni buni, eu n-o fac pentru primar o fac pentru oamenii din sat și o fac pentru copii”, a spus Dodon.\nPotrivit sursei citate, după ce Dodon și-a terminat discursul, a luat iarăși cuvântul primarul Șalari, însă acesta nu a putut să dea un răspuns insultelor lui Dodon, deoarece oamenii acestuia au deconectat microfonul și sunetul de la boxe, iar Dodon pur și simplu s-a întors și a mers pe terenul proaspăt construit.\nPrecizăm vă Vitalie Șalari a părăsit rândurile Partidului Liberal și a aderat la Partidul Unității Naționale.\n"}