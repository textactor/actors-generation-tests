{"id":42679,"title":"Circul din Capitală, dat în judecată de Termoelectrica pentru datorii de sute de mii de lei","content":"Potrivit sursei, Termoelectrica și Circul au încheiat un contract în 2004 pentru energiei termice. Întreprinderea a invocat că și-a respectat obligațiile asumate, însă pârâtul nu. Prin urmare, aceasta a generat calcularea pentru perioada iulie 2007- august 2011 a unei dobânzi în sumă de 258.462,23 lei. Pentru soluţionarea litigiului pe cale amiabilă, pârâtului i-a fost expediată o somaţie, însă pretenţia a fost lăsată fără examinare.\nJudecătoria Chișinău, sediu Rîșcani a respins cererea de încasare a dobânzii, calificând-o drept neîntemeiată. Magistrații au concluzionat că în contract nu era inclusă clauza privind încasarea dobânzii de întârziere.\nTermoelectrica a depus, însă, o cerere de apel, susținând că normele legale au fost interpretate greșit de către instanța de fond. Examindând cererea, Colegiul civil şi de contencios administrativ al Curţii de Apel Chişinău a decis casarea hotărârii primei instanțe pe motivul încălcării normelor de drept procedural. Astfel, cauza a fost restituită primei instanțe pentru rejudecată de către un alt complet de judecată."}