{"id":42542,"title":"Candu nu înțelege de ce se caută subtexte în demisia președintelui CC: Încercați să aflați lucruri care nu există","content":"Când Panțîru a demisionat, mai mute voci din opoziție au declarat că acesta a plecat pe fundalul ultimelor decizii ale CC.\n„Nu ați observat că e obișnuința unei opoziții care fac din țânțar harmăsar sau fac teorii ale conspirației?”, a întrebat Candu, retoric. „Domnul Panțîru a plecat pe motiv de familie, avea intenția mai demult. El a fost numit la propunerea CSM, și tot ei trebuie să selecteze alt candidat. Nu înțeleg de ce toți caută cusur la ceva. Domnul Panțîru are capacități deosebite, a fost senator în România, președintele Curții Constituționale din Bosnia și Herțegovina, judecător la CEDO, a fost un judecător onorabil și cu demnitate și la CC. Un astfel de om, dacă ceva se întâmplă și e în neregulă, credeți că nu ar putea ieși și să spună? De ce vrem să găsim rău acolo unde nu-i? Încercați să aflați lucruri care nu există”, a spus Candu.\nAmintim că după ce Panțîru a demisionat, Mihai Ghimpu spunea că el „nu se poate împăca cu ceea ce întâmplă la noi”. Deputata PLDM, Maria Ciobanu, scria pe Facebook că „Domnul Tudor Panțâru n-a mai putut suporta, probabil, această rușine”.\nTudor Panțîru și-a anunțat demisia pe 31 ianuarie."}