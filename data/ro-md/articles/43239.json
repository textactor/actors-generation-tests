{"id":43239,"title":"VIDEO. Vehiculele viitorului intră în producție: Primul zbor cu taxiul zburător","content":"Acest moment istoric poartă numele Cora. Este un taxi zburător care promite să facă uitate minutele lungi pierdute în ambuteiaje.\nEric Allison, inginer: Spre deosebire de maşinile de pe şosele, (Cora, n.r.) merge în linie dreaptă şi nu trebuie să oprească la semafor. Cora se poate autopilota, nu ai nevoie de permis de conducere.\nTaxiul zburător este visul unuia dintre fondatorii gigantului IT Google, Larry Page. Vehiculul-minune are două locuri, se ridică până la aproape o mie de metri altitudine şi poate să zboare cu viteză de 180 de kilometri pe oră. Are şi multe alte avantaje...\nEric Allison, inginer: Cora este sută la sută electrică, iar asta însemnă zero noxe. Întocmai ca un elicopter, Cora decolează vertical aşa că nu are nevoie de o pistă sau un aeroport. Spre deosebire însă de un elicopter, Cora este extrem de silenţioasă.\nAparţia mijloacelor de transport în comun zburătoare nu înseamnă că vehiculele clasice devin istorie. Din contră, producătorii tradiţionali încearcă să ţină pasul cu noile provocări. Gigantul auto german Volkswagen anunţă că începe curând producţia de serie pentru autobuzul şcolar inteligent.\nMatthias Muller, preşedinte Volkswagen: Toate funcţiile sunt automate. Este un vehicul inteligent şi foarte uşor de manevrat. Nu are nevoie de volan, cabină pentru şofer sau pedale.\nBotezat Sedric, invenţia poate fi chemată prin apăsarea unui buton şi este un vehicul electric, deci prietenos cu natura. Volkswagen estimează că autobuzul şcolar inteligent va putea fi dat în folosinţă în marile oraşe cel târziu peste şapte ani.\n"}