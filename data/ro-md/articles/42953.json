{"id":42953,"title":"Cauza morții căpitanului Fiorentinei. Rezultatele autopsiei lui Davide Astori au fost făcute publice","content":"Căpitanul Fiorentinei, Davide Astori, a murit din cauze naturale, decesul fotbalistului fiind provocat de un stop cardiac, potrivit concluziilor autopsiei efectuate, marţi, în Italia, informează agenţia ANSA, citată de Mediafax.Astori a murit în urma unui stop cardiac provocat cel mai probabil de bradiaritmie, o afecţiune ce presupune un puls anormal de scăzut, cu o frecvenţă de sub 60 de bătăi ale inimii pe minut. Sursa amintită notează că pulsul fotbalistului a scăzut, apoi inima acestuia a încetat să mai bată."}