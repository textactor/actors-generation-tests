{"id":43609,"title":"Oportunitățile oferite de PAC: Unde poți găsi bani și cunoștințe pentru a începe să exporți","content":"Cercetarea pieței în România, Cehia și Slovacia a identificat 111 companii ce ar putea fi interesate de produsele Viorica Cosmetics. Dintre acestea 18 au fost de acord să stabilească întâlniri cu producătorul autohton de cosmetice. La o lună după prezentările efectuate, au și fost semnate primele contracte de export a cosmeticelor celui mai mare producător local în România, iar potențialii parteneri slovaci și cehi au vizitat Republica Moldova pentru a se documenta asupra producerii și a negocia contractele viitoare.Serviciile de export intelligence au anumite costuri, care chiar și pentru companii mari, ca Viorica Cosmetics, pot părea greu de suportat. Noutatea bună este, însă, că de astfel de servicii, prestate de Gateway & Partners, pot profita și companii mici și relativ tinere, cum este de exemplu Regina Naturii, un producător de miere. Pentru aceasta au fost identificate 33 de importatori și comercianți de miere în Germania, 6 dintre care au dorit să stabilească întâlniri pentru o eventuală colaborare.Astfel de servicii, de rând cu o lungă listă de alte servicii orientate spre export, sunt accesibile „la jumătate de preț”, cu sprijinul Proiectului Ameliorarea Competitivității II lansat de Guvernul Republicii Moldova, care compensează 50% din costul serviciilor de consultanță pentru sporirea exporturilor. Componenta de granturi a Proiectului, PAC Granturi, a aprobat finanțări nerambursabile pentru 130 de companii autohtone din cele mai diverse domenii, care au vrut să-și crească volumul de exporturi, să-și lărgească geografia exporturilor, să exporte pentru prima dată, să exporte un produs nou sau să-și îmbunătățească procesele de management și de producere.Practic, orice serviciu se califică pentru finanțare, dacă rezultatul acestuia este orientat la export, spune directorul Unității de implementare a Proiectului Ameliorarea Competitivității, Aureliu Casian.De exemplu, compania Rikipal, specializată în producerea paleților și a containerelor din lemn pentru păstrarea fructelor și legumelor în frigidere industriale, a primit 200 de mii de lei pentru a-și face rebranding și a implementa un sistem Customer Relation Management (CRM), care a îmbunătățit considerabil relația cu clienții şi furnizorii. De asemenea, a fost creat un catalog de produse și un site nou, integrat cu CRM-ul. La scurt timp, potrivit directorului Rikipal, Alexandru Cernoțan, vânzările au crescut cu 8 milioane de lei.„Imediat după lansarea site-ului, am început să primim solicitări de colaborare din toată lumea. Astfel, compania deja exportă în România, Cehia, Belgia, Italia și Germania și intenționeză să exporte un produs nou - containere din lemn în Olanda și Norvegia. În anul 2017 volumul vânzărilor a crescut cu 29% în comparație cu anul 2016 și cu 63% comparativ cu anul 2015. Totodată, datorită suportului financiar al PAC Granturi, compania a creat 10 locuri de muncă noi, crescând la 27 de angajați permanenți în 2017, plus alți 14 angajați suplimentar, în sezonul de vârf”, susține Alexandru Cernouțan.EscaBar, brandul lansat de Vilen Cebotari, este singura companie din Republica Moldova care deține dreptul de a recolta melci în cantități industriale. Producătorul intenționează să-și lanseze și o secție de prelucrare a cărnii de melci, astfel, transformându-și întreprinderea din furnizor de materie primă în comerciant de produse semifabricate sau chiar gata de consum. Pentru a atinge obiectivul, compania avea nevoie de investiții pentru consultanță managerială, instruirea specialiștilor și promovare. Cu sprijinul financiar obținut din partea PAC Granturi, întreprinderea a reușit deja să creeze eticheta, logo-ul și ambalajul pentru gama de produse semifabricate, totodată, a primit și asistență privind metodologia de formare a prețului. Urmează să procure setul de documente cu recomandări tehnice de la partenerii externi și să le adapteze, cu ajutorul experților, la regulamentele Republicii Moldova, referitoare la procesul de producere și ambalare potrivit standardelor internaţionale conform cerinţelor ISO. Potrivit lui Vilen Cebotari, compania a identificat 3 piețe de desfacere noi: Federația Rusă, Lituania și Polonia, ceea ce a contribuit la majorarea exportului cu 30%.Majoritatea întreprinderilor care au beneficiat de suportul Proiectului de Ameliorare a Competitivității au solicitat granturi pentru servicii de consultanță în marketing, ceea ce a presupus elaborarea cercetărilor de piață pentru a înțelege care sunt piețele de desfacere relevante pentru produsele și serviciile lor, dar și strategii de promovare pentru lansarea produselor în afara țării.Serviciile de consultanță solicitate de către beneficiarii PAC au drept scop promovarea și identificarea oportunităților pentru a ajunge pe piețele externe. „Cel mai des primim întrebarea „care este piața potrivită?”, iar răspunsul nu întodeauna este simplu. Totuși, de multe ori, piețele cele mai apropiate sunt și cele mai indicate, în cazul nostru este vorba de România și Ucraina, în funcție de produsele și capacitatea de producție a întreprinderii. Atât piețele din vest, cât și cele din est sunt interesante, fiecare cu specificul său, de unde și dificultatea de a te adapta și a oferi produsul conform cerințelor”, menționează Andrei Crigan, partenerul moldovean al companiei internaționale de consultanță Gateway& Partners.„Ne mândrim cu rezultatele beneficiarilor noștri și că am reușit cu sprijinul financiar oferit de PAC Granturi să contribuim, pe de o parte, la sporirea competitivității companiilor și identificarea de noi piețe, iar pe de altă parte, să impulsionăm creșterea exportului la nivel de țară. Până în prezent au fost înregistrate 139 de solicitări, dintre care 128 au fost aprobate. Valoarea totală a proiectelor aprobate este de 21 milioane de  lei, ceea ce în mediu constituie aproximativ 164 de mii de lei per beneficiar și presupune finanțarea a cca 9 servicii pentru fiecare aplicant”, menționează Aureliu Casian, director executiv al Unității de Implementare a Proiectului Băncii Mondiale de Ameliorare a Competitivității.Conform structurii beneficiarilor pe domenii, cei mai mulți sunt din industria alimentară și a băuturilor - 34%, urmați de industria prelucrătoare, inclusiv producția de ambalaje - 19 % . Aplicanți din sfera de fabricare a textilelor, îmbrăcăminte și încălțăminte -13%, urmați de agricultură și servicii, fiecare fiind de 12%. Alte două sectoare - IT și sectorul de produse electronice și mecanice reprezintă împreună 10% dintre beneficiari. Componenta de granturi a PAC are un buget de 3 milioane de dolari SUA, care este prevăzută pentru asistența a circa 250 de întreprinderi în perioada 2015-2019. Unitatea de Implementare a Proiectului Băncii Mondiale de Ameliorare a Competitivităţii (UIPAC) este o instituție publică creată de Ministerul Economiei și Infrastructurii pentru gestionarea fondurilor acordate Republicii Moldova de către donatorii internaţionali în scopul îmbunătățirii mediului antreprenorial și dezvoltării economice a Republicii Moldova.  P."}