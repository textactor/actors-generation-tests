{"id":43236,"title":"Informații de ultimă oră în cazul fostului spion Serghei Skripal: 23 de diplomați ruși, expulzați din Marea Britanie","content":"Este vorba de cea mai mare expulzare a personalului diplomatic în ultimii 30 de ani.Anterior, președintele Consiliului UE, Donald Tusk, a declarat că Moscova ar fi implicată în otrăvirea fostului agent rus.„Îmi exprim solidaritatea totală cu primul ministru @theresa_may în fața acestui atac brutal, care, cel mai probabil, a fost inspirat de Moscova”, a scris Tusk pe Twitter. \n\nI express my full solidarity with PM @theresa_may in the face of the brutal attack inspired, most likely, by Moscow. I’m ready to put the issue on next week’s #EUCO agenda.\n— Donald Tusk (@eucopresident) 14 de marzo de 2018\nOtrăvirea lui Skripal și a fiicei acestuia, care se află în stare gravă la spital, a stârnit îngrijorări și din partea NATO. „Folosirea armelor chimice reprezintă o încălcare a acordurilor internaționale”, potrivit unei declarații semnate de secretarul general, Jens Stoltenberg. Seara această va avea loc reuniunea Consiliului de Securitate al ONU care va aborda subiectul acestei tentative de omor, precizează sursa. Totodată, diplomații ruși au solicitat permisiunea de a o vizita în spital pe fiica fostului spion, care este cetațeana Federației Ruse, potrivit agenției Interfax.Pe 3 martie, Iulia Skripal a plecat de la Moscova pentru a-l vizita pe tatăl său, aflat la Londra. A doua zi, ambii au fost otrăviți cu o substanță chimică inventată în cadrul fostei Uniuni Sovietice. În același timp, Rusia a negat orice implicare în tentativa de omor al fostului agent secret, potrivit declarației făcute astăzi de către purtătorul de cuvânt al Kremlinului, Dimitri Peskov. "}