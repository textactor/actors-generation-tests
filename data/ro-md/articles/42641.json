{"id":42641,"title":"VIDEO. Erdogan, către o fetiță în uniformă militară: „Dacă este ucisă, vom așterne un steag deasupra ei”","content":"Russia Today, care citează presa din Turcia, a dezvăluit că Erdogan a profitat de ocazie pentru a câștiga sprijin public pentru o operațiune militară Siria. Kurzii ar fi cei vizați.\nÎn cadrul evenimentului, o fetiță îmbrăcată în echipament militar i-a atras atenția lui Erdogan, care a chemat-o pe scenă, unde micuța a început să plângă.\n„Avem berete maronii, dar cei care le poartă niciodată nu plâng! Dacă este martirizată (n.r. ucisă) vom așterne un steag deasupra ei. Cu ajutorul lui Dumnezeu. (...) E pregătită pentru orice, nu-i așa?”, a întrebat-o Erdogan. „Da”, a spus copila, printre lacrimi și confuză. Erdogan a pupat copilul pe obraz și a lăsat-o să plece din scenă.\nErdogan a declarat, în urmă cu o săptămână, că forțele turce vor asedia orașul Afrin în curând. O ofensivă militară turcă a fost lansată aici, luna trecută, împotriva miliției kurde.\n"}