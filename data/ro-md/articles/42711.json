{"id":42711,"title":"Coreea de Nord este acuzată că a furnizat utilaje regimului lui Bashar al-Assad","content":"Materialele pe care Coreea de Nord i le-ar fi furnizat statului sirian includ țiglă rezistentă la acid, valve anticorozive și termometre. Potrivit sursei citate, țigla ar fi fost folosită pentru construirea facilităților unde se produc arme chimice.\nCitând un raport elaborat de către experții ONU, Wall Street Journal scrie că regimul nord-coreean a recurs la serviciile unei companii de comerț chineze pentru a livra materialele menționate în Siria. În perioada 2016-2017, s-au efectuat cinci expedieri de acest gen, precizează sursa.\nAutoritățile siriene le-ar fi plătit nord-coreenilor pentru aceste furnizări prin intermediul unor firme-paravan.  \nGuvernul sirian nu a venit cu declarații oficiale pe acest subiect.  Anterior, reprezentanții autorităților siriene au spus că unicii cetățeni nord-coreeni prezenți în Siria sunt „antrenori sportivi și atleți”.\n"}