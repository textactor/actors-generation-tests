{"id":43503,"title":"Bloggerul Balacci, obligat de instanță să dezmintă informațiile dintr-un articol despre fostul ministru al Finanțelor","content":"Instanța a obligat bloggerul, printr-o hotărâre din 14 martie, să dezmintă „relatările false şi defăimătoare publicate pe blogul https://balacci.wordpress.com/, la data de 15 martie 2017, prin publicarea în cel mult 15 zile de la data intrării în vigoare a hotărîrii judecătoreşti a unei dezminţiri cu textul: „Faptele indicate în articolul întitulat „Societatea civilă de pe Bîc,..., sau unde-i MILEARDU? Partea I” postat la 15 martie 2017 pe blogul https: //balacci.wordpress.com/, în partea ce se referă la cet. Negruţa Veaceslav, nu sunt adevărate”.\nMagistrații au obligat reclamatul să elimine numele lui Negruța din text și să-i achite o sumă de bani drept prejudiciu, mărimea căreia însă nu e indicată în textul hotărârii. \nHotărârea poate fi atacată cu apel la Curtea de Apel Chişinău în termen de 30 zile.\n\nLa momentul publicării știrii, Balacci nu postase dezmințirea pe blogul său.\n"}