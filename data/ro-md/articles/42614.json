{"id":42614,"title":"Două cupluri de dansatori din Moldova, vedetele Campionatului European de dans sportiv","content":"Un cuplu de dansatori din Moldova a obținut locul doi la Campionatul European de dans sportiv din Sochi, categoria Tineret. Este vorba de Vladislav Untu și Polina Baryshnikova. Colegii lor, Veaceslav Nagailic și Nina Dudoglo, care la fel sunt originari din Moldova, s-au plasat pe locul patru, într-o zi importantă pentru sportul moldovenesc."}