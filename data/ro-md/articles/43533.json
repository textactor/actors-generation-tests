{"id":43533,"title":"VIDEO. Ghilețchi, ținta preferată a lui Voronin în Parlament: Trebuie apucat de mustăți și fugărit din prezidiu","content":"După Voronin, liberalul Lilian Carp a intervenit acuzându-l pe Ghilețchi de cheltuirea banilor publici pentru deplăsări „și prin Patagonia”.\nDeclarațiile sale au primit replică imediată din partea președintelui Parlamentului. „Vreau să vă rog să nu mințim, și să nu induceți opinia publică în eroare atunci când vorbiți despre cheltuielile pentru deplasări. În Canada au fost cheltuielile personale ale domnului Ghilețchi. Legat de cheltuielile din finanțe publice, puteți primi toată informația de la secretariatul Parlamentului”, a declarat Candu.\n„Partidul Comunist este de regulă ateist. Dacă ați vorbi acum cu tovarășul Lenin, ce v-ar spune, sunteți sau nu trădător? [...] Nu este asta o trădare a lui Lenin, a idealurilor celui care a fondat partidul Comuniștilor? Domnule Carp, eu în Canada nu am fost. Am fost în SUA și nu din banii Parlamentului. Iar Paris am fost la comisia de monitorizare”, a replicat Ghilețchi.\nCbiar dacă discuțiile la acest subiect s-au oprit aici, Vladimir Voronin a ținut, peste o vreme, să-l mai atace o dată pe vicepreședintele Parlamentului.\n„Tu ai venit în Parlament cu voturile alegătorilor, băi. Trebuie apucat de mustăți și dat afară din prezidiul Parlamentului”, a spus liderul PCRM cu referire la Valeriu Ghilețchi.\nAmintim că atât liberal-democrații, cât și comuniștii au declarat că Valeriu Ghilețchi a fost ales ilegal în funcția de vice-președinte al Legislativului, întrucât pentru alegerea sa a votat un număr mai mic de deputați decât cel necesar. Popular-europeanul a respins acuzațiile."}