{"id":42229,"title":"VIDEO. 42 de butelii pline cu alcool etilic, găsite în mașina unui moldovean, la frontiera cu Ucraina","content":"În baza unei informații operative, polițiștii de frontieră au desfășurat, ieri, acțiuni de prevenire și combatere traficului ilegal de bunuri în zona de responsabilitate a Sectorului Poliției de Frontieră Briceni. Urmare, pe direcția localității Bulboaca a fost oprit în trafic un Mercedes Vario, înmatriculat în Briceni. În timpul controlului, conducătorul auto de 33 de ani, locuitor al or. Codru, mun. Chișinău, nu-și putea justifica prezența în zonă, fapt ce a dus la suplimentarea verificărilor.\nÎn compartimentul marfar al mașinii s-au depistat 42 de butelii a câte 20 și 30 litri fiecare, pline cu un lichid străveziu asemanător după miros cu alcoolul etilic. Pentru întreaga cantitate de băutură, o tonă de alcool, bărbatul nu a putut prezenta acte de proveniență și deținere.\nAstfel, mașina și încărcătura trnsportată au fost reținute și depozitate pe teritoriul SPF Briceni, până la finalizarea cercetărilor. În prezent polițiștii de frontieră din Direcția regională NORD întreprind un spectru larg de măsuri pentru a stabili toate circumstanțele și a identifica toate persoanele implicate."}