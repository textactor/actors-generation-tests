{"id":43235,"title":"VIDEO. Experiment AGORA. Cum evoluează cinci branduri autohtone de lapte după expirare și fierbere","content":"La începutul lunii februarie, o expertiză a Centrului de Metrologie Aplicată și Certificare a arătat că, de fapt, multe produse lactate au o rată mare de grăsimi vegetale. Datele au dus la apariția unui lanț întreg de reacții. ANSA a început controale, multe firme de lactate au ajuns amendate, o sumedenie de produse au fost retrase de pe rafturi, iar problema a ajuns și la Parlament. Pe rețelele sociale, tot mai multă lume se întreba din ce, de fapt, e făcut laptele pe care-l bem. Deși nu dispunem de laborator, la AGORA am decis să experimentăm în condiții apropiate celor casnice. Am luat cinci branduri autohtone de lapte, le-am lăsat la frigider să expire, le-am fiert să vedem cum s-a schimbat compoziția și vă arătăm ce a ieșit."}