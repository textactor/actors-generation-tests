{"id":43122,"title":"Din nou la teatru. Ce poți vedea în această săptămână la  „Satiricus I. L. Caragiale”","content":"„Scrisoarea pierdută de la Chișinău are şi un stil teatral, nu numai unul politic. Intri în lumea circului: un cort în miniatură, specific circu­lui ambulant, înconjurat de papagali de butaforie ce rostesc din off, refrene din comedia lui Caragiale: „nu voi să știu de Europa”, „vom lupta împotriva guvernului”, etc.\nChiar dacă tensiunile politice s-au destrămat, circul creat de Alexandru Grecu pe textul lui Caragiale, rămâne o formulă de spectacol respectabilă.”\n„Cu certitudine, „Made in Moldova” nu e o ordinară lucrare „la zi”, cu „mesaj actual”, despre „flagelul corupției”, adresat direct publi­cului :”Suntem deja în rahat!” Urletul sinistru al ambulanței din finalul piesei ne avertizează că trăim într-o lume în care valoarea, virtutea şi onoarea nu mai au sens. E o piesă la care râzi, iar după ce ieși din sala de spectacol, ţi se face rușine că ai râs.”\n“Doctor de femei” de Georges Feydeau, în regia lui Alexandru Grecu, jucat în premieră pe scena Teatrului Național „Satiricus I.L.Caragiale”, e o comedie intrigantă despre infidelitatea conjugală, un subiect captivant, dintotdeauna actual în societate, care le dă mult de gândit bărbaților afemeiați.\nDoctorul Moulineaux, personajul principal al spectacolului, jucat de actorul Ion Grosu, devine infidel soției sale la doar jumătate de an de căsnicie. După ce soția lui află despre „aventurile” sale cu alte femei, Moulineaux încearcă să-și „găsească dreptatea” punându-l în joc pe amicul său, Bassinet (Arcadie Răcilă), un tip ciudat care, prin vorbe goale și fapte deocheate, încurcă și mai tare ițele, iar situația devine tot mai tensionată.\nCei doi ajung la o înțelegere, în urma căreia ambii „au de câștigat”, iar momentele devin tot mai haioase, dar și tensionate. Moulineax, pentru a-și stăpâni poftele, se „transformă” din doctor într-un croitor în atelierul său, unde continuă să-și primească iubitele.\nVINZARI, REZERVARI BILETE LA NUMERELE DE TELEFON 022 20 28 90 / 069482271 sau pe WWW.SATIRICUS.MD \n"}