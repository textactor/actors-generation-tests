{"id":43631,"title":"PAS ar urma să susțină candidatura lui Andrei Năstase pentru Primăria Capitalei","content":"Maia Sandu a declarat că Consiliul Național al PAS a avut discuții pe acest subiect, în cadrul cărora „s-a stabilit că e foarte important să păstrăm unitatea forțelor autentic proeuropene, antioligarhice”, atât în contextul alegerilor din Chișinău, cât și al viitorului scrutin parlamentar.\n„Pentru că există deja un candidat anunțat, domnul Andrei Năstase, liderul PPDA, Consiliul a stabilit că e important să urgentăm crearea blocului. Suntem deschiși ca în următoarele zile să clarificăm lucrurile, astfel încât să anunțăm o decizie comună, atât pentru crearea blocului electoral, cât și pe alegerile din municipiul Chișinău. Trebuie să spun că am înregistrat progrese semnificative în discuțiile cu PPDA și chiar credem că e foarte aproape această decizie comună”, a declarat Maia Sandu în cadrul emisiunii sale pe Facebook."}