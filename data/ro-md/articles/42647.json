{"id":42647,"title":"Democratul găgăuz, „primul cu arma în mână împotriva Unirii”, stârnește discuții la partid","content":"Afirmația deputatului democrat Corneliu Dudnic, precum că va fi primul care va lua arma în mâini dacă Unirea Republicii Moldova cu România se va produce, nu este poziția oficială a Partidului Democrat. Declarația a fost făcută pentru Agora de purtătorul de cuvânt al PD, Vitalie Gămurari. „Subiectul va fi discutat mâine la reuniunea săptămânală a Partidului Democrat”, ne-a spus Gămurari, adăugând că poziția formațiunii va fi expusă în cadrul briefing-ului săptămânal de după ședința de mâine."}