{"id":43519,"title":"Filip: Nu am văzut și nu cred că o să văd raportul Kroll 2","content":"„Nu am văzut și nu cred că o să văd raportul Kroll. Așa cum a fost prevăzut în contract cu ei, raportul a fost văzut doar de guvernatorul BNM și trebuie să fie prezentat Procuraturii Generale. După asta, procurorii vor veni cu o strategie de recuperare și de investigație. Noi credem că va exista un consorțiu care se va ocupa de recuperarea activelor mai departe. Eu presupun că aici vor participa cei de la PG și de la ARBI. Discuțiile preliminare pe care le-am avut când a fost prezentat raportul au arătat că posibil și ei (n.r. - Kroll) se vor implica, în faza finală”, a declarat Pavel Filip.\nAmintim că primul raport Kroll a fost făcut public în anul 2016 și inițial era secretizat, fiind posibil de văzut doar de către un număr limitat de oficiali. Documentul însă a fost făcut public de către Președintele Parlamentului, Andrian Candu pe blogul său personal. \n"}