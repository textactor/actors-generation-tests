{"id":43489,"title":"Mold-Street: Costurile trecerii la o armată profesională","content":"Portalul face referire la declarațiile făcute de fostul ministru al Apărării, Vitalie Marinuța în cadrul unui interviu acordat pentru Publika TV. Marinuța spunea atunci că pentru a putea trece la armata profesională este nevoie de o majorare semnificativă a bugetului alocat apărării - cel puțin un procent din Produsul Intern Brut, cotă care ar trebui să menținută cel puțin cinci ani.\nPotrivit sursei citate, în condițiile în care PIB-ul Moldovei în anul 2017 a trecut de 150 de miliarde de lei, asta ar însemna alocații anuale de cel puțin 1,5 miliarde de lei. Adică de trei ori mai mult decât s-a cheltuit până acum.\nDatele Ministerului Finanțelor arată că valoarea alocațiilor pentru apărare în anul trecut au constituit aproximativ 569 de milioane de lei, cu doar 4% mai mult decât în anul 2016.\nPentru anul 2018  bugetul de stat prevede alocații de aproximativ 629 de milioane de lei, echivalentul a 0,4% din PIB, cu aproape 10% mai mult decât anul trecut. Mold-Street notează că o eventuală majorare la nivelul de un procent ar necesita alocații suplimentare de aproximativ un miliard de lei. În concluzie, suma ar crește de aproape 10 ori în următorii cinci ani.\nChiar și așa, Datele Institutului Internațional de Cercetare pentru Pace arată că Moldova este una dintre țările care alocă cel mai puțin pentru armament.\nDe exemplu în anul 2016, țara noastră a alocat în acest sens de două ori mai puțin decât Malta și de 11 ori mai puțin decât Georgia."}