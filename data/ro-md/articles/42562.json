{"id":42562,"title":"Curățări de arbori pe un tronson al străzii I. Creangă din Capitală. Cum va circula transportul","content":"Pe perioada efectuării lucrărilor, circulaţia transportului public va fi organizată după cum urmează.  1. Traseul rutei de troleibuz nr. 21 se scurtează până la Parcul „Alunelul”.  2. Traseul rutelor de troleibuz nr. 1 şi nr. 22 se modifică după cum urmează: Tur - de la bd. Ştefan cel Mare şi Sfânt pe străzile Mitropolit G. Bănulescu-Bodoni, Bucureşti, A. Şciusev, Constantin Stere, Vasile Lupu, V. Belinski, Ion Creangă şi în continuare pe traseele stabilite; Retur - de la str. Ion Creangă pe străzile V. Belinski, Vasile Lupu, Constantin Stere, A. Şciusev, bd. Ştefan cel mare şi Sfânt şi în continuare pe traseele stabilite.  3. Traseul rutei de autobuz nr. 11 se scurtează până la Piaţa Unirii Principatelor.  4. Traseul rutei de microbuz nr. 124 se modifică după cum urmează: Tur - de la str. Ion Creangă pe străzile V. Belinski, Vasile Lupu şi în continuare pe traseul stabilit; Retur - pe acelaşi traseu.  5. Traseul rutelor de microbuz nr. 101, nr. 103, nr. 121, nr. 122, nr. 125, nr. 126, nr. 172 şi nr. 174 se modifică după cum urmează: Tur - de la str. Ion Creangă pe străzile V. Belinski, Vasile Lupu, Eugen Coca, Ion Creangă şi în continuare pe traseele stabilite; Retur - pe acelaşi traseu.  De menţionat că serviciile municipale de profil vor defrişa şi curăţa arborii care se află într-o stare fitosanitară nesatisfăcătoare, au ramurile uscate şi cu procese de putrefacţie la tulpină sau prezintă pericol real pentru oameni.  Lucrările de defrişare şi curăţare a copacilor uscaţi, dar şi înlocuirea lor cu puieţi de talie înaltă, vor continua pe întreaga perioadă a repaosului vegetativ, adică până în luna aprilie."}