{"id":42359,"title":"Dodon, de ziua sa: Dați-mi voie să-mi cer iertare de la toată lumea","content":"„Astăzi, în ultima duminică înainte de Postul Mare, mai multe popoare slave sărbătoresc ultima zi a Masleniţei (Lăsatul Secului). În ultima zi înainte de post, la aceste popoare se organizează petreceri populare, pentru a intra în Marele Post bine dispuşi. Această zi mai este numită şi Duminica Iertării.\nAstăzi, ne cerem iertare de la rude, de la persoanele apropiate, de la prieteni, vecini, cunoştinţe pentru toate păcatele şi pornirile rele pe care le-am avut reciproc. Daţi-mi voie şi mie să-mi cer iertare de la toată lumea. Dumnezeu să ne ajute să ne conștientizăm greşelile şi responsabilitatea unii faţă de alţii. Iar celor care vor ţine post, le doresc să intre în Post cu inima curată”, a scris Dodon pe Facebook.\nMaslenița este o sărbătoare ritualică ce marchează trecerea de la iarnă la primavară. Este una dintre cele mai vechi sărbători de origine precreștină, singura recunoscută oficial de biserica ortodoxă, fiind sărbătorită cu 56 de zile înainte de Paști.\n"}