{"id":42438,"title":"Veste bună pentru șoferi: Carburanții se ieftinesc cu aproape un leu","content":"În următoarele două săptămâni, benzina va putea fi vândută la un preț maxim de 17,67 lei, în timp ce motorina va fi comercializată cu cel mult 15 lei și 58 de bani. Noile prețuri sunt valabile până la 6 martie.\nAstfel, asistăm la o ieftinire cu 95 de bani a unui litru de benzină și cu 90 de bani a unui litru de motorină.\nPlafonul maxim de comercializare a carburanților are la bază cotațiile Platts, costurile de tranzacționare aferente operațiunii de import, cele de transport, asigurare, accizele, TVA, precum și marja comercială specifică. \nÎn cazul în care depistați prețuri peste limita stabilită de ANRE, instituția pune la dispoziție adresa de e-mail anre@anre.md sau numărul de telefon 080010800 pentru reclamații."}