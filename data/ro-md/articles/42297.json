{"id":42297,"title":"Cheeseburger-ul va fi exclus din Happy Meal. Anunțul McDonalds","content":"Cheesburger nu va mai face parte din meniul McDonald's pentru copii, însă consumatorii își păstrează dreptul de a comanda acest fel de sandviș în mod separat, notează sursa. McDonald's crede că excluderea cheeseburgerilor din meniu va face ca oamenii să-l comande mai rar.\nMeniul Happy Meal a apărut acum aproape 40 de ani și a devenit ținta criticilor din cauza informațiilor care îl asociază cu obezitatea la copii.\nPotrivit sursei citate, toate restaurantele McDonald's din lume ar trebui să se conformeze standardelor nutriționale ale companiei, cel puțin în proporție de 50%.\nTotodată, compania a anunțat că jucăriile din Happy Meal vor putea fi înlocuite cu cărți pentru copii, informează Reuters. \n"}