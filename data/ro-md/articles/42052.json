{"id":42052,"title":"Voronin: M-am întâlnit cu Gaburici în 2015 și a doua zi a demisionat","content":"„Eu mi-am schimbat părere despre Gaburici după ce a semnat acordarea creditelor de urgență. După asta Gaburici a fost impus să mai semneze o hârtie și eu m-am întâlnit cu el și i-am spus: Tu ai familie, ai copii, dacă vrei să stai la pușcărie du-te și mai semnează. El a doua zi și-a dat demisia și a semnat Leancă hârtia”, a declarat Vladimir Voronin în cadrul emisiunii „Important” de la TVC21.\nAmintim că Chiril Gaburici a fost prim-ministru al Republicii Moldova în perioada februarie - iunie 2015. Acesta și-a dat demisia la puțin timp după ce a împlinit 100 de zile în funcție, invocând ca motiv principal ancheta penală în privința diplomei de studii pe care acesta ar fi falsificat-o.\nLa începutul lunii iunie 2015 Gaburici a cerut într-o scrisoare deschisă Parlamentului demisia mai multor șefi de instituții printre care a guvernatorului BNM, directorului CNA, Procurorului General și directorului CNPF. Cererea sa a fost primită cu rezerve de liderii politici. După ce și-a dat demisia, Gaburici a renunțat la și la interimatul funcției. Ulterior, președintele de atunci al Republicii Moldova, Nicolae Timofti, a desemnta-o premier interimar pe Natalia Gherman, pe atunci ministru de Externe."}