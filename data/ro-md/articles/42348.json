{"id":42348,"title":"Țara care propune ca cetățenii ei să se pensioneze la 70 de ani","content":"Guvernul a anunţat vineri că va încerca să stabilească propunerea prin schimbări legislative, după aprilie 2020, adăugând că o creştere a vârstei de pensionare de la 60 de ani, cât e în prezent, la 65 de ani va fi făcută gradual pentru 3,4 milioane de funcţionari de stat.\nÎn prezent, japonezii pot alege să primească pensia oricând între vârsta de 60 şi 70 de ani, iar cei care aleg să facă asta după vârsta de 65 de ani primesc un bonus financiar.\nJaponia este ţară în care se înregistrează cea mai mare speranţă de viaţă. Numărul naşterilor de anul trecut a fost cel mai scăzut de la începerea înregistrărilor, în urmă cu un secol.\nPopulaţia ţării va ajunge la 88 de milioane în următoarele patru decenii, de la 127 de milioane cât este în prezent, potrivit unor estimări ale guvernului.\nDemografia şi retincenţa la relaxarea regulilor privind imigraţia au dus la cea mai scăzută cifră a forţei de muncă de la începutul anilor 1970.\nPrim-ministrul Shinzo Abe susţine ideea ca oamenii în vârstă să rămână în câmpul muncii pentru cât mai mult timp, ca parte a reformelor sale ce au drept scop creşterea economică şi a productivităţii.\nTot vineri, guvernul a anunţat că va susţine companiile care cresc limita vârstei de pensionare.\nCele mai multe dintre companiile japoneze cer angajaţilor cu normă întreagă să se pensioneze la vârsta de 60 de ani. Un sondaj realizat de Reuters anul trecut arată că mai mult de jumătate dintre acestea sunt dispuse să crească vârsta de pensionare."}