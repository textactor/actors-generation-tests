{"id":42361,"title":"Un bărbat s-a aruncat de la etajul unui bloc de la Telecentru. În apartament a fost găsit cadavrul soției și un copil nou-născut","content":"În momentul în care au urcat în apartament, polițiștii au auzit plânset de copil de după ușa închisă.\nÎn încăpere se afla copilul cuplului, o fetiță născută la data de 30 ianuarie, care acum se află în grija medicilor.\nDin spusele polițiștilor, până a-și pune capăt zilelor, bărbatul l-ar fi sunat pe nașul său și l-a rugat să aibă grijă de copil.\nCopilul a fost transportat la spitalul nr.1, secția Pediatrie, Neurologie infantilă. Din spusele rudelor, soții nu erau în relații foarte bune și asta pentru că bărbatul care a sărit de la etaj, avea și o altă familie."}