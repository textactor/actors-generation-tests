{"id":43389,"title":"Colectarea gunoiului în municipiul Chișinău ar putea să se facă conform unui nou concept. Silvia Radu: „Acum e o anti-sanitarie totală”","content":"„Platourile de colectare a deșeurilor, puse în mijlocul străzii sunt o lipsă totală de sanitarie. Noi acasă avem coșul de gunoi ascuns în dulap. În oraș e ca și cum am scoate acest coș și l-am pune în mijlocul casei”, a declarat Silvia Radu.\nPrimarul general interimar le-a sugerat responsabililor de la „Autosalubritate” să revadă conceptul de colectare a deșeurilor:\n „Faceți așa ca să vă fie comod să-l  luați, oamenilor să le fie comod să-l ducă.  Dar să se respecte sanitaria. Nu e normal să punem tomberoane la fiecare pas. Nu știu a cui fost ideea să  punem pe marginea drumului aceste tomberoane oribile”.\nPotrivit Silviei Radu, funcționarii de la „Autosalubritate” au la dispoziție cel mult două luni pentru a venit cu un nou concept de colectare a deșeurilor.\n„Este anormal ca într-un oraș european să fie puse tomberoanele în mijlocul orașului. Nu o singură dată am primit plângeri că nu se respectă normele sanitare. Unele tomberoane sunt amplasate lângă școli și grădinițe”, a adăugat edilul general interimar.\nȘeful Regiei Autosalubritate, Eugeniu Axentiev a declarat că pentru crearea unui noi concept de depozitare a deșeurilor este nevoie ca cele 573 de platforme din oraș să fie inspectate.\n„ Ele au fost aruncate haotic, nu a fost luată în calcul părerea celor de la salubtritate. Nu arată european. Conform legii, ele trebuie să fie amplasate în interiorul blocului. O să ne străduim să pregătim conceptul într-o lună de zile”, a precizat Axentiev."}