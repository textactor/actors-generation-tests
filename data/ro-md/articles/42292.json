{"id":42292,"title":"Guvernul de la Chișinău, pus la perete de CEDO. Instanța europeană a fost sesizată pe un caz de violență aplicată asupra unui copil","content":"Acțiunile agresorului au fost calificate ca huliganism nu prea grav, care nu este pedepsit penal, ci doar contravențional. Violența fizică și psihologică la care a fost supus copilul, și urmările negative pentru sănătate au fostsancționate cu doar 300 lei.\nAsociația Promo-LEX consideră că o astfel de abordare niciodată nu ar atinge scopul de protecție a copiilor, angajament pe care Moldova și l-a asumat. Organizația este de părere că asemenea pedepse încurajează agresorii și descurajează victimele.\nÎn fața Curții, reclamantul s-a plâns pe faptul că Republica Moldova nu a cercetat corespunzător relele tratamente la care a fost supus copilul. Potrivit Promo-LEX, din cauza  faptului că statul nu și-a îndeplinit această obligație, nu a fost posibilă pedepsirea penală a agresorului.\nÎn cazul în care părțile nu vor accepta să semneze Declarația de împăcare amiabilă și să  achite prejudiciul propus de Curte, Guvernul Republicii Moldova ar urma să prezinte explicațiile pe caz până la data de 30 mai 2018.\n"}