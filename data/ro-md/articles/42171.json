{"id":42171,"title":"Andrei Timuș, primul director al Televiziunii Naționale s-a stins din viață","content":"Andrei Timuș a fost doctor habilitat în economie, profesor universitar, întemeietor al Școlii de cercetări sociologice în Republica Moldova, membru-corespondent al Academiei de Științe din Moldova. Savantul este autor a peste 400 de lucrări științifice.\nEl este fondatorul Asociaţiei Sociologilor, iar mai târziu - Asociaţia Sociologilor şi Demografilor, al cărei preşedinte a fost până în anul 1991.\nÎn perioada 1983-1987 a fost redactor-şef al Redacţiei principale a Enciclopediei Moldovei, ulterior - şef al Secţiei Sociologie a Institutului de Filosofie, Sociologie şi Drept al AŞM.\nSicriul cu corpul neînsuflețit al savantului va fi depus miercuri, la ora 10:30, la Academia de Ştiinţe a Moldovei, după care va avea loc un miting de doliu.\nAndrei Timuş s-a născut pe 18 octombrie 1921, în satul Molovata, raionul Dubăsari.\n\n"}