{"id":42256,"title":"DOC. Distincții de stat pentru un deputat socialist și câțiva veterani ai războiului din Afganistan","content":"Șeful statului a oferit distincții de stat unor veterani ai războiului din Afganistan. Printre cei decorați de Igor Dodon este și deputatul socialist Oleg Savva.„Astăzi, într-o zi cu o deosebită încărcătură istorică, trăim cu toții sentimente de recunoștință și onoare pentru cei care și-au îndeplinit cu demnitate datoria internațională, dând dovadă de vitejie și curaj”, scrie Igor Dodon pe Facebook. „An de an, pe 15 februarie, aducem un omagiu celor ce au luat parte la una dintre cele mai dureroase și crâncene confruntări militare, care a lăsat urme adânci în conștiința mai multor generații”."}