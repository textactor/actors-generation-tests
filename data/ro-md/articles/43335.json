{"id":43335,"title":"Vladimir Voronin despre Iurie Leancă: „Este opera lui Lucinschi și Diacov”","content":"„Noi am fi vrut ca el, în general, să nu nimerească în această funcție. Să nu fie schimbată structura Guvernului de dragul lui. Este o funcție artificială. Noi și mai înainte ne-am împotrivit. Acest Leancă este opera lui Lucinschi și a lui Diacov. Ei l-au găsit, ei i-au dat funcții”, a declarat Vladimir Voronin.\nLiderul PCRM a pus la îndoială și profesionalismul lui Iurie Leancă, dar și faptul că de integrarea europeană a țării trebuie să se ocupe o singură persoană:\n „Leancă este responsabil de integrarea europeană într-o oarecare măsură. Cu integrarea europeană nu ar trebui să se ocupe un oarecare Leancă, chiar dacă s-ar presupune că el este un profesionist și știe ce are de făcut. Dar nu este așa. Cu integrarea europeană trebuie să se ocupe întregul Parlament, conducerea și structurile de stat împreună cu întreaga societate”.\nVoronin a mai declarat că Iurie Leancă are niște răspunsuri de dat societății.\n„Leancă nu a răspuns pentru milliard, nu a răspuns pentru că fiind premier a semnat în mod illegal alocarea din fondul de rezervă a Băncii Naționale a 9 miliarde de lei chipurile pentru salvarea Băncii de Economii. Unde este acum Banca de Economii? Unde sunt cele 9 miliarde? Anume din acest motiv Leancă a primit această funcție. Pentru a închide gura și a nu spune unde-s banii”, a spus liderul PCRM.\n „Am votat Guvernul Gaburici pentru a scăpa de Guvernul Filat. Doar de asta. Este politică, nimic mai mult”.\n Moţiunea înaintată împotriva viceprim-ministrului pentru Integrare Europeană, Iurie Leancă a picat. Ea a fost susținută doar de 25 de parlamentari. Cei  26 de deputaţi comuniști și socialișt care au semnat documentul, l-au acuzat pe viceprim-ministrul pentru Integrare Europeană de atac asupra statalității țării, după ce acesta a declarat de mai multe ori că optează pentru Unirea Republicii Moldova cu România."}