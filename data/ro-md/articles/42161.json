{"id":42161,"title":"Utilizatorii Instagram vor afla când cineva le copiază conținutul printr-o captură de ecran","content":"Practic, când un utilizator face o captură de ecran pentru a salva o imagine sub format Story, acesta primeşte un avertisment care-i spune că la următoarea captură autorul postării originale va afla.\nLa celălalt capăt al firului, autorul unei postări în format Story, poate vedea cine i-a salvat conţinutul prin intermediul unei capturi de ecran. Acesta nu primeşte o notificare propriu-zisă. În schimb, poate vedea un nou indicator care îi arată cine a realizat screenshot-uri cu postare sa pe ecran.\nInstagram încearcă în acest fel să protejeze conţinutul original, dar să şi crească engagement-ul - utilizatorii vor reveni să verifice dacă şi cine le-a copiat postarea făcând o captură de ecran.\nPână acum, singura funcţie pentru care utilizatorii Instagram erau avertizaţi în cazul unei capturi de ecran, era mesajul direct.\nO abordare similară în cazul screenshot-urilor are şi Snapchat, aplicaţie de la care Instagram a copiat deja mai multe facilităţi inclusiv Stories - zona superioară a aplicaţiei în care sunt afişate postările valabile doar 24 de ore."}