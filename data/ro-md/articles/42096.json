{"id":42096,"title":"Gala „Omul Anului”: Oamenii secolului au fost premiați. Cine sunt marile personalități care ne duc mândria țării în lume","content":"„Nu știu dacă sunt eu cel care trebuie să fie „Omul Anului”, dar mă bucur că mă aflu alături de cei care merită această apreciere”, a spus Eugeniu Doga.\nDirigorul Orchestrei de muzică populară „Lăutarii”, Nicolae Botgros nu a fost prezent la eveniment pentru a-și ridica premiul.\nAceeași distincție i-a fost oferită și lui Vladimir Beșleagă, cel mai important prozator basarabean al secolului XX, care face parte din generația de aur a literaturii române din Basarabia.\n„Cartea trece printr-o perioadă grea acum. Neamul nostru merge cam încetișor la carte. Anul trecut am făcut un mare păcat: am editat o carte care a așteptat 35 de ani. Nici nu credeam că voi avea zile să o scot în capăt și să o public. Un roman istoric în patru volume”, a spus Beșleagă.\nÎn categoria „Omul secolului” a fost inclusă și interpreta de muzică populară Zinaida Julea. \n„Eu sunt pentru prima dată la o astfel de ceremonie. Vă doresc sănătate multă și să ne auzim de bine. Eu de voi și voi de mine”, a spus Zinaida Julea.\nSupranumit „Regele umorului moldovenesc”, Gheorghe Urschi a primit, de asemenea, titlul „Omul secolului”. Actorul a venit însoțit de fiica sa, Liliana.\n„În acești șapte ani și jumătate, tata primit mai multe premii decât până la ictus. Vă rog să nu ne uitați”, a spus Liliana Urschi.\nDe o distincție s-a învrednicit și interpretul Ștefan Petrache.\n„Nu m-am așteptat, nu am știut, dar mă bucur. Mă aduce aproape de extaz această nominalizare. Să dea Dumnezeu să mai fac față. Sunt măgulit”, a declarat Ștefan Petrache."}