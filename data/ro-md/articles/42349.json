{"id":42349,"title":"Banca Mondială va oferi 10 milioane de dolari pentru dezvoltarea sistemului de învățământ din Moldova","content":"„Ne propunem să ajutăm oamenii din Moldova să dispună de cunoștințele și competențele necesare pentru a obține locuri de muncă bune acasă, astfel încât să nu fie nevoiți să-și părăsească familiile în căutarea unei vieți mai bune peste hotarele țării”, a declarat Anna Akhalkatsi, director de țară pentru Moldova, Banca Mondială.\nFinanțarea adițională va contribui la sprijinirea eforturilor guvernului Republicii Moldova de a continua îmbunătățirea calității și eficienței învățământului primar și general secundar. Un număr considerabil de elevi, cadre didactice și directori de școli din Moldova vor beneficia de activități de instruire ample, furnizarea continuă de echipamente pentru laboratoare de științe și TIC, precum și formarea cadrelor didactice auxiliare în scopul promovării educației incluzive pentru elevii cu nevoi speciale și/sau dizabilități."}