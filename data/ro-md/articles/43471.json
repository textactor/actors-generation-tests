{"id":43471,"title":"Cele două afirmații ale lui Dodon care au făcut înconjurul presei din România","content":"O declarație făcută de șeful statului moldovean pentru Europa Liberă  a făcut înconjurul presei românești. Afirmația „datorită (n. r. - corect este „din cauza”) unionismului o să apară o ură față de tot ceea ce este românește” a fost preluată de un număr mare de instituții media de peste Prut, printre acestea numărându-se agenții de presă, site-uri de știri și site-urile unor televiziuni importante. Același lucru s-a întâmplat și cu afirmația lui Igor Dodon, potrivit căreia „există riscul major ca dușmanul numărul 1 al R. Moldova să fie românii”."}