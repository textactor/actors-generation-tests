{"id":42700,"title":"Munteanu despre „cel mai ambițios proiect” al lui Plahotniuc: Cele mai proaste drumuri sunt cele făcute în an electoral","content":"„După ce timp de doi ani și jumătate, marea majoritate a primarilor din Republica Moldova au fost siluiți să-și ia hramul izbăvitor al „celor trei trandafiri și un dolar”, astăzi, domnul Vladimir Plahotniuc, președintele Partidului Democrat, declară că în 2018 vom fi reparate drumuri în toate satele, indiferent de culoarea politică a primarilor.\nAstăzi peste 3/4 dintre primari, aleși pe diferite liste electorale, s-au supus mașinăriei de partid a democraților, iar domnul Plahotniuc știe acest lucru, are listele pe masă”, a scris Munteanu pe contul său de Facebook.\n„Acum înțelegem mult mai bine de ce Partidul Democrat a jinduit atât de mult și îndelung Ministerul Transporturilor și Infrastructurii Drumurilor, ori acesta pare a fi un instrument electoral imbatabil.\nÎn calitate de fost primar, știu foarte bine că cele mai proaste drumuri, sunt cele construite/reconstruite/reparate în an electoral. Goana după rezultate vizibile, care să poate fi etalate în toamnă vor compromite și vor toca sute de milioane de lei, care vor fi risipiți pe lucrări făcute cu gândul la alegeri”, a mai scris vicepreședintele Partidului Liberal."}