{"id":42370,"title":"„Trump este aici. Ești invitat?” Anunțuri controversate, publicate în mai multe ziare din India","content":"Donald Trump Jr. va vizita India în această săptămână și va promova construcția Turnurilor Trump în apropierea capitalei, Delhi.\nCâteva ziare din India au publicat pe prima pagină anunțuri cu text „Trump este aici. Ești invitat?” și „Trump a ajuns. Dar tu?”\nIstoricul și biograful Patrick French, citat de BBC, a denunțat publicarea acestor anunțuri, numindu-le „invitații abominabile la o cină cu Trump Jr”. Criticii spun că familia Trump se folosește de numele președintelui pentru a câștiga bani.\nTrump Jr. respinge acuzațiile, spunând că „construiește relații” în India timp de mai mulți ani.\nPotrivit unui raport, în 2016 familia Trump a beneficiat de venituri de peste 3 milioane de dolari din acțiunile organizației Trump în India. Piața imboliară din India se află printre cele mai mari piețe de acest gen în lume."}