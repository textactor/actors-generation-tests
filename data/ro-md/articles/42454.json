{"id":42454,"title":"Cei 22 de sportivi nord-coreeni riscă să ajungă în lagăre dacă nu se întorc cu medalii de la Jocurile Olimpice","content":"Sportivii ar putea ajunge în lagăre, la fel cum a pățit și echipa de fotbal care a participat la Cupa Mondială din 1966. Fotbaliștii au fost torturați, apoi aruncați în închisoare pentru că ar fi făcut țara de râs, după ce au fost eliminați în a doua tură a Campionatului, când au pierdut cu scorul de 5-3 în fața Portugaliei. În plus, în presa vremii au apărut informații potrivit cărora aceștia ar fi băut și ar fi petrecut în compania unor femei înainte de meci.\nPedepsele s-au repetat și în 2010, atunci când echipa de fotbal care a participat la Campionatul Mondial din Africa de Sud a fost obiectul unor „critici ideologice dure”, după ce a pierdut toate cele trei meciuri din faza grupelor. Mai mult decât atât, antrenorul a fost condamnat la muncă silnică."}