{"id":43653,"title":"În PMAN - marșul centenar dedicat Unirii, iar la TV - „Istoria Moldovei”. Dodon: „Acest film redă adevărata istorie”","content":"„Acest film redă adevărata istorie a neamului nostru. Limba, istoria, și identitatea moldovenească, sunt valori fundamentale ale poporului nostru pe care trebuie să le consolidăm și să le apărăm în mod sistemic. Ca șef de stat, voi promova consecvent aceste valori pe care le-am respectat dintotdeauna”, a scris Igor Dodon.\nPreședintele a ținut să menționeze că filmul va rula în limba moldovenească.\nPrimul episod al acestui film a fost difuzat ieri, iar episodul trei urmează să fie difuzat pe 26 martie.\n„Avem o Patrie pe care o iubim, pe care trebuie s-o protejăm și să-i cunoaștem trecutul istoric”, a relatat șeful Statului.\nAnterior, Igor Dodon a declarat că dacă vor fi destabilizări la marșul centenar, el va ridica un front național în apărarea Republicii Moldova."}