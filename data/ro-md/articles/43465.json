{"id":43465,"title":"„Nu am fost consultați. E jenant!” Reacția companiei franceze de la care s-au inspirat democrații în proiectul Arenei Chișinău","content":"Firma a mai precizat că munca asupra unui asemenea produs diferă de la un proiect la altul. În primă fază, la acesta muncesc 2-3 arhitecți și sunt investite sume de mii de euro.\n„În general, este vorba în faza de concurs (înainte de a cunoaște dacă suntem echipa câștigătoare și a începe studiile asupra proiectului) de 2 sau 3 arhitecți angajați cu normă întreagă pentru 2 sau 3 luni. Producția unui proiect ca acesta ține de asemenea de crearea unor perspective 3D a proiectelor (în general, 5 sau 6 vederi la preț de 2000 sau 3000 de euro per imagine), precum și de realizarea unui film (între 5 și 10 mii de euro). Nu cunoaștem care sunt sancțiunile în Franța pentru acest gen de utilizare fără mențiune a persoanei care deține proprietatea proiectului”, adaugă aceeași sursă.\nAmintim că la 13 martie curent democrații s-au lăudat cu un mega-proiect de parteneriat public privat care ar putea deveni realitate în Chișinău. Este vorba de conceptul „Chișinău Arena”, un teren enorm cu 5.000 de locuri, până la 1.200 de locuri de parcare, tribune care pot fi modificate sau eliminate și o sală polivalentă care poate fi adaptată atât pentru un eveniment sportiv, cât și pentru un concert.\nVideo prezentat chiar de președintele Parlamentului, Andrian Candu, nu a fost altceva decât conceptul unui proiect similar din Franța, prezentat încă în 2014. \n"}