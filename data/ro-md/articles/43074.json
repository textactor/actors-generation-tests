{"id":43074,"title":"Savanții NASA propun să distrugă asteroizii periculoși pentru Terra cu ajutorul bombelor nucleare","content":"„Obiectele spațiale care se apropie de Terra pot fi deviate prin intermediul unei lovituri directe cu așa-numitul „impactor”. Cu toate acestea, o explozie nucleară este cea mai bună opțiune atunci când timpul este limitat”, scrie Daily Mail.\n„Dacă asteroidul este unul destul de mic și este detectat la timp, putem face asta cu un impactor”, a spus fizicianul David Dearborn din cadrul Laboratorului Lawrence Livermore.\nNava spațială menită să distrugă asteroizii ar urma să aibă o greutate de 8.8 tone. Proiectul pentru construirea acestuia a fost numit „Misiunea hyper-rapidă de mitigare a asteroizilor în situații excepționale”, prescurtat HAMMER („ciocan” în limba română). Potrivit sursei citate, nava poate fi echipată cu un dispozitiv nuclear.  \nActualmente, nu există măsuri de protecție în vigoare pentru a proteja Terra de o coliziune cu un asteroid.\n„Mai devreme sau mai târziu noi vom trebui să facem fața unui impact oarecare”, a declarat șeful Centrului European de Operații Spațiale, Rolf Densing, citat de sursa.\nPlanul savanților NASA, creat în colaborare cu Administrația Națională pentru Securitatea Nucleară din SUA, a fost publicat în revista Acta Astronautica. Autorii vor face o prezentare detaliată a acestuia în cadrul unei conferințe care va avea loc în luna mai în Japonia."}