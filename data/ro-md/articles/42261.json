{"id":42261,"title":"136 de copii nu au ajuns astăzi la școală din cauza condițiilor meteo","content":"Potrivit Ministerului Educației, Culturii și Cercetării nu au ajuns la școală elevi din Ciorești, Nisporeni; Baimaclia și Suhat, Cantemir; Ialpug-Hîrtop, Cimişlia, Homuteanovca, Ialoveni și din Ungheni.   Solicitată de IPN, Carolina Sturza, șefa serviciului de presă al Ministerul Economiei și Infrastructurii, a spus că toate drumurile naționale sunt practicabile. De când a început să ningă mai intens, în procesul de deszăpezire sunt implicate 230 de unități speciale și aproape 300 de muncitori. Deja împrăștiate 3 mii de tone de material antiderapant.  Serviciul Hidrometeorologic de Stat a emis pentru astăzi, 15 februarie, o avertizare cod galben de precipitații, în cantități de până la 15-20 litri pe metru pătrat, izolat chiar și 20-25 litri pe metru pătrat. La nord și în centru se așteaptă ninsoare și lapoviță, iar la sud predominant va ploua. Avertizarea este valabilă până la miezul nopții."}