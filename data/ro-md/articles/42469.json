{"id":42469,"title":"Curtea Constituțională a României ar urma să fie sesizată de un grup de avocați din Chișinău. Cer reîntregirea Țării","content":"„Reîntregirea României poate avea loc numai pe cale legală. Pentru aceasta, centrul de drept „Sirius” și acțiunea civică „Centenarul” au pregătit un proiect de sesizare către Curtea Constituțională a României cu privire la recunoașterea neconstitutionalității a hotărârii Parlamentului României din 3 septembrie 1991”, a spus avocatul Anatolie Petrici în cadrul conferinței de presă „Pe 25 martie se va vota Reîntregirea Țării”.\nPotrivit acestuia, „decretul regal de promulgare al actului Unirii și legea din 31 decembrie 1919 asupra ratificării actului Unirii Basarabiei cu România sunt in vigoare și astăzi”.\n„Astăzi ne rămâne să facem un singur lucru, să ne adunăm cât mai mulți, milioane, ca în 1989, la Marea Adunare Națională din 25 martie 2018 în PMAN la Chișinau, să votăm o declarație pentru a recunoaște valabilitatea actului Unirii din 27 martie 1918 și să cerem celor două Parlamente ca la ședința comună din 27 martie 2018 de la București să voteze o hotărâre de recunoaștere a valabilității actului Unirii din 27 martie 1918 și aplicarea acestuia”, a mai spus Petrici."}