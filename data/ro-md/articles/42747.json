{"id":42747,"title":"Silvia Radu transmite condoleanțe familiei funcționarei de la Primărie care și-a pierdut viața într-un tragic accident","content":"Primarul general interimar al Capitalei, Silvia Radu, și-a exprimat regretul față de moartea tragică a șefei de secție în Direcția de Educație Fizică și Sport în cadrul Primăriei Chişinău. Edilul a scris pe pagina sa de facebook că taximetristul care conducea mașina în care se afla Larisa Crudu nu a respectat regulile de circulație rutieră și a intrat în coliziune cu un troleibuz. Silvia Radu a transmis sincere condoleanțe familiei îndurerate."}