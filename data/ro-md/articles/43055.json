{"id":43055,"title":"Donald Trump s-a întâlnit cu reprezentanții industriei de divertisment, pentru a discuta despre jocurile video violente","content":"„Reprezentanți ai industriei jocurilor video s-au grăbit să se apere, spunând că scenele vizionate erau scoase din jocurile pentru adulți și nu erau destinate copiilor”, a povestit purtătorul de cuvânt al unei asociații de părinți, Melissa Henson.\nMembra Congresului american Vicky Hartzler, un critic înverșunat al jocurilor video, a declarat că „întrevederea de astăzi a fost o oportunitate de a învăța și a asculta opiniile părților diferite despre îngrijorări și posibile soluții împotriva violenței în școli”.\nPotrivit unui comunicat de presă al Casei Albe, „Președintele a recunoscut faptul că unele studii arată existența unei corelații între violența în jocurile video și violența în lumea reală”.\n\n\n\n\nLa rândul lor, reprezentanții industriei de divertisment s-au arătat convinși că „mai multe cercetări au demonstrat că nu există conexiuni între jocurile video și violență”.\nPotrivit sursei citate, întrevederea a avut drept scop colectarea de informații și nu va fi urmată de măsuri legislative imediate."}