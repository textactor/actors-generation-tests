{"id":42923,"title":"Noua Zeelandă a încheiat cea mai călduroasă vară din istoria înregistrărilor meteorologice","content":"Valul de căldură din luna ianuarie a condus la stabilirea unor valori-record. La 30 ianuarie, în localitatea Alexandra situată în Insula de Sud, a fost atinsă temperatura de 38,7 grade Celsius, cea mai ridicată din ultimii 38 de ani din Noua Zeelandă.\nDe asemenea, temperatura apelor din jurul ţării insulare au fost mai calde cu 6 grade Celsius peste valorile medii.\nÎn februarie, Noua Zeelandă s-a confruntat cu două cicloane tropicale, Fehi şi Gita, care au cauzat pagube de amploare pe teritoriul statului insular.\nPrincipalul specialist în prognoze din cadrul NIWA, Chris Brandolino, a declarat pentru Radio New Zealand că această vară fierbinte nu a fost foarte surprinzătoare ţinând cont de fenomenul climatic La Nina însă, atât timp cât cantităţile de emisii de carbon se vor menţine la valori ridicate, schimbările climatice ar putea aduce valori-record de temperatură şi în viitor.\n„Acest lucru nu înseamnă că fiecare zi, fiecare sezon, săptămână sau lună vor fi călduroase şi vor doborî recorduri”, a spus el. „Însă, potrivit principiului sau a prognozelor, pe măsură ce analizăm deceniile următoare, (tendinţa) va continua dacă traiectoria emisiilor de carbon se va menţine”, a precizat Brandolino."}