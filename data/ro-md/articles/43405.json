{"id":43405,"title":"FOTO, VIDEO. Supreme N700S, noul tren japonez de mare viteză, va avea o capacitate de 1 323 de pasageri","content":"„Supreme” va avea un profil mai ascuțit, prize lângă fiecare scaun, iar rafturile de bagaje vor fi iluminate. Toate trenurile din această serie vor avea câte o inscripție aurie cu litera „S”.\nScaunele din trenul „Supreme” vor putea fi înclinate mai mult, ceea ce le va permite pasagerilor să aibă mai mult spațiu pentru picioare. Fiecare pasager va avea la îndemână o priză, iar luminițele de pe rafturile pentru bagaje se vor aprinde în mod automat.\nTrenul este compus din 16 vagoane, două dintre care sunt destinate mecanicilor de locomotivă. Trenul va putea transporta în total 1 323 de pasageri și va avea o viteză maximă de 300 de km pe oră.\n „Seria N700S a fost reproiectată complet, iar principalele facilități și utilaje au fost renovate. Am creat un tren care va simboliza începutul unei noi epoci pentru linia Shinkansen din Tokaido”, a spus directorul adjunct al JR, Masayuki Ueno, citat de The Verge.\nTrenul „Supreme” oferă opțiunea de a modifica numărul vagoanelor, de la 16, la 12 sau 8. Greautatea unui tren de 16 vagoane a fost redusă cu circa 20% (peste 11 tone) comparativ cu seriile precedente. Totodată, noul tren consumă cu 7% mai puțină energie.\nPasagerii vor putea să urce în noul tren în 2020, în ajunul Jocurilor Olimpice din Tokyo. Ciclul de testare va începe luna această."}