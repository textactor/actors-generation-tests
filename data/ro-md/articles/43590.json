{"id":43590,"title":"Parlamentul a aprobat în ambele lecturi proiectul de modificare a destinației terenului de la Stăuceni","content":"Pentru aprobarea proiectului au votat 56 de parlamentari. \nTerenul are o suprafață de circa 70 de hectare și prin votul de astăzi a fost tranferat în gestiunea Ministerului Educației, Culturii și Cercetării. Potrivit șefului Legislativului, Arena propriu-zisă ar putea ocupa circa 15 ha, dar în jurul acesteia vor fi construite un șir de alte obiective pentru diferite activități. \nViitoarea arenă ar urma să fie construită printr-un parteneriat public-privat. Democrații se arată optimiști că vor reuși să facă acest lucru până în vară, când ar putea demara și lucrările de construcții. \nÎn timpul dezbaterilor, Andrian Candu a declarat că nu vede o problemă că acest proiect a fost anunțat de la tribuna Partidului Democrat. \n"}