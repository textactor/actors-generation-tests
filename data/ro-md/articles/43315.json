{"id":43315,"title":"Banca Germană pentru Dezvoltare oferă încă 2 milioane de euro pentru dezvoltarea localităților din Republica Moldova","content":"Amabasadoarea Germaniei în Republica Moldova, Julia Monar a declarat că îmbunătățirea condițiilor de viață ale oamenilor din Republica Moldova este o mare responsabilitate socială pentru poporul german.\n„Ajutorul nostru trebuie să ajungă acolo unde va putea fi resimțit de cei mai mulți oameni. De aceea, administrațiile comunale sunt partenerii noștri cei mai importanți. Banca Germană pentru Dezvoltare și FISM au implementat cu success în primele două faze ale programului peste 210 proiecte, în valoare de 9,6 milioane de euro. Au fost renovate școli, grădinițe, sisteme de aprovizionare cu apă, au fost reparate drumuri și au fost instalate sisteme eficiente de iluminare stradale. Mai mult de jumătate dintre cele 210 proiecte au vizat școli și grădinițe - locuri unde viitorul prinde aripi”, a precizat ambasadoarea.\n Managerul proiectului, Diana Hedrich și-a exprimat convingerea că și următoarea etapă a grantului va aduce beneficii pentru locuitorii țării noastre:\n„Sunt convinsă că cea de-a treia fază a proiectului va contribui la îmbunătățirea calității vieții în comunitățile dvs. Aștept cu nerăbdare să revin peste un timp în Republica Moldova și să văd cu ochii mei produsul acțiunilor voastre”.\n Directorul Executiv al Fondului de Investiții Sociale, Mircea Eșanu a făcut concluziile primelor două etape ale finanțării.\n„Finanțarea a fost pe două etape. Ultima a vizat zona de nord a țării, 5 milioane de euro. În perioada 2005-2009 a mai fost etapă care a fost focusată pe zona de sud a țării. Din cele 210 proiecte, o medie a finanțării de care au beneficiat localitățile rurale și urbane a fost de circa 45 de mii de euro pentru localități rurale și 93 000 de euro o medie pentru investițiile în orașe”, a precizat Eșanu.\nÎn cea de-a treia etapă a proiectului 2 milioane de euro vor ajunge în localitățile din țara noastră. De suport vor beneficia 6-8 proiecte în localități urbane și 12-14 proiecte din sate "}