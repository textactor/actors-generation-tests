{"id":42183,"title":"Pregătirile pentru Underland Fest 2018 sunt în toi. Organizatorii au dezvăluit câteva dintre secretele evenimentului","content":"Jurnaliștii care au participat la un tur de presă organizat cu câteva zile înainte de eveniment  au avut parte de o prezentare muzicală din partea unui ansamblu de tineri interpreți de la Centrul de Excelență în Educație Artistică „Ștefan Neaga”. Totodată, ei au aflat mai multe detalii despre zonele interactive, artiști și mulțimea de suprize a evenimentului, care va avea loc pe 17 februarie.\n„Salutăm organizarea unor asemenea evenimente, care contribuie substanțial la promovarea culturii în general, și a celei vinicole, în special. În cadrul evenimentului vor evolua atât muzicieni și trupe consacrate din Republica Moldova, colective artistice de amatori din țară, elevi și studenți de la diverse instituții de educație artistică, cât și artiști de peste hotare. Îndemn publicul să participe la festival, unde fiecare vizitator se poate delecta atât cu vinuri excepționale, cît și cu muzică de calitate” a menționat ministrul Educației, Culturii și Cercetării, Monica Babuc.\n“Ne bucurăm că orașul subteran Cricova este gazda celui mai muzical eveniment din Republica Moldova.  La această ediție așteptăm cu brațele deschise toți iubitorii de muzică și vin de calitate” a spus directorul Combinatului de Vinuri „Cricova”, Iurie Carp.\nPe cele patru scene ale festivalului de la ora 12:00 până la 22:00 vor evolua peste 30 de artiști și trupe muzicale din 9 țări - Italia, Ucraina, România, Portugalia, Australia, Franța, Spania, SUA și Moldova.\n Evenimentul este organizat de PRofile Agency și Combinatul de Vinuri „Cricova”, cu suportul Ministerului Educației, Culturii și Cercetării și Asociației Naționale pentru Turism Receptor din Moldova.\nEvenimentul este organizat de PRofile Agency și Combinatul de Vinuri „Cricova”, cu suportul Ministerului Educației, Culturii și Cercetării și Asociației Naționale pentru Turism Receptor din Moldova.\nPartenerii media: Agora, Ea.md, Kiss FM, Unimedia, zugo.md, diez.md, locals.md, kp.md, Moldova.org, noi.md, madein.md, timpul.md, Ziarul de Gardă.\n"}