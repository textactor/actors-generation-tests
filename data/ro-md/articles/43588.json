{"id":43588,"title":"Parteneriate externe și îmbunătățirea sistemului de control. ANSA trage linie și face totalurile anului 2017","content":"„Anul 2017 a fost plin de evenimente. A  fost modernizat cardinal cadrul legal în baza căruia activăm noi și își fac activitatea reprezentanții întregului lanț alimentar. În anul 2017 s-a înregistrat o creștere a exporturilor de origine vegetală. Anul trecut ANSA și-a consolidat activitatea cu organismele internaționale și cu partenerii externi.  Am primit audit din partea Rosselhodnadzor, am primit permisiune pentru export în Uniunea Euroasiatică, au fost și experți din Arabia Saudită care ne-au verificat condițiile de export a cărnii. S-a efectuat un pas în lucrul de conclucrare cu consumatorii”, a declarat Gheorghe Gaberi.\nDirectorul adjunct ANSA, Ion Toma a trecut în revistă și cele mai mare realizari pe care le-a obținut agenția în anul trecut:\n„În anul 2017 s-a majorat numărul de probe la materialul pentru plantare care prezintă risc fitosanitar major. Au fost inspectate 10620 de loturi de produse supuse supravegherii sanitar-veterinare destinate importului și au fost returnate cele considerate neconforme”, a declarat Ion Toma.\nTotuși, deși au punctat multe realizări, șefii de la ANSA recunosc că mai au multe de făcut. Pentrul anul 2018 ANSA își propune să elaboreze și să implementeze un sistem informațional pentru asigurarea eficienței controlului oficial e-ANSA. O altă prioritate a agenției este elaborarea și punerea în practică a sistemului de evaluare a riscului. Totodată, ANSA urmează să stabilească un sistem de control al subproduselor de origine animală nedestinate consumului uman."}