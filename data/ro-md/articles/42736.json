{"id":42736,"title":"Igor Dodon va avea o vizită în SUA. La invitația cui zboară peste ocean","content":"Dodon a fost invitat să vină în SUA în perioada 1-8 iulie. „În cadrul acestei vizite, intenționez să am mai multe întrevederi cu reprezentanți ai Guvernului, membri ai Congresului și conducerii de vîrf a SUA, cu reprezentanții instituțiilor media, dar și cu reprezentanții organizațiilor de experți”, scrie președintele pe Facebook.\nÎn vârstă de 43 de ani, Brian S. Brown este co-fondatorul uneia din cele mai proeminente organizații anti-gay din Statele Unite, Organizația Națională pentru Căsătorie, iar de anul trecut conduce Congresul Mondial al Familiilor, o organizație-umbrelă anti-LGBT care își ține ședințele anuale în țări din estul Europei și din fostul spațiu sovietic.\nÎn numele așa-numitei „familii naturale”, Brown și aliații lui se străduiesc să sprijine în diferite țări din lume o legislație care criminalizează avortul și relațiile homosexuale.\nPotrivit Radio Europa Liberă, Brown a fost foarte activ în toate marile campanii împotriva egalității conjugale din Statele Unite, inclusiv aceea din California, unde egalitatea a fost respinsă prin referendum, în 2008. După ce Curtea Supremă de Justiție a aprobat în 2015 căsătoriile între persoane de același sex la scară națională, el nu s-a împăcat cu ideea, sprijinind măcar diferitele încercări de a legitima discriminarea perechilor gay în spațiul public, din motive religioase."}