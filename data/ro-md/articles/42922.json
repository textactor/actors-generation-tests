{"id":42922,"title":"VIDEO. Manchester United a urcat pe locul doi în Anglia, după un gol superb în prelungiri","content":"Trupa antrenată de Jose Mourinho a revenit pe locul doi în Premier League, după ce a trecut aseară, scor 2-3, de londonezii de la Crystal Palace. După ce au fost conduși cu 2-0, prin golurile lui Townsend și van Aanholt, oaspeții au reușit să se impună prin golurile marcate de Smalling, Lukaku și Matic. Reușita sârbului, un șut din afara careului care s-a dus în vinclu, a venit în prelungirile partidei de pe Selhurst Park."}