{"id":43589,"title":"Votat! Cei care vor jigni sau ridica mâna asupra medicilor vor fi pedepsiți mai aspru","content":"Astfel, ultragierea lucrătorului medical, adică jignirea premeditată a onoarei, demnităţii sau reputaţiei profesionale a acestuia în exerciţiul obligaţiilor de serviciu va fi sancționată cu amendă de la 500 la 1 250 de lei. De asemenea, ultragierea lucrătorului medical, însoţită de acţiuni huliganice şi vătămare corporală, va fi sancționată cu amendă de până la 7 500 de lei sau cu arest contravenţional de până la 15 zile.\nPotrivit autorilor proiectului, aceste modificări legislative vor crea mecanisme eficiente de protejare a sănătății și drepturilor lucrătorilor medicali. Conform unor date statistice estimative, anual sunt înregistrate circa 100-120 de cazuri de diferite forme de violență asupra cadrelor medicale, inclusiv abuz verbal, psihologic și chiar fizic.\nInițiativa legislativă a fost susținută de marea majoritate a deputaților, fără a fi acordate întrebări autorilor Sergiu Sîrbu și Valentina Stratan.\nAmintim că subiectul violenței în raport cu cadrele medicale a ieșit la suprafața după ce un doctoriță de la Spitalul Clinic Municipal Nr. 1 din Chișinău a fost bătută de soțul unei paciente decedate.\n"}