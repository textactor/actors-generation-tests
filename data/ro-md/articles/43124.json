{"id":43124,"title":"Creștere ușoară a prețurilor de consum: cel mai mult s-au scumpit alimentele. Datele oficiale BNS","content":"În luna februarie 2018 faţă de ianuarie 2018 o creştere mai semnificativă a preţurilor s-a înregistrat la următoarele produse alimentare: cartofi - cu 4,9%, fructe proaspete - cu 4,7% (în special: struguri proaspeţi - cu 22,9%, fructe exotice - cu 3,3%, citrice - cu 3,0%, fructe de livadă sămânţoase - cu 1,5%), legume proaspete - cu 2,1% (în special: varză - cu 19,5%, dovlecei şi bostani - cu 18,4%, ceapă uscată - cu 5,2%, sfeclă roşie - cu 4,1%, morcovi - cu 4,0%, ciuperci proaspete - cu 1,3%), lapte şi produse lactate - cu 0,9% (în special: lapte integral - cu 1,6%, brânză din lapte de vacă - cu 1,2%, smîntînă - cu 1,0%), votcă - cu 0,7%, unt ţărănesc - cu 0,2%.\nTotodată, în perioada de raport au fost înregistrate unele scăderi ale preţurilor la ouă de găină - cu 8,9%, tomate - cu 7,5%, castraveţi - cu 6,7%, usturoi - cu 4,5%, ardei dulci - cu 2,0%, făină de grâu - cu 1,5%, carne, preparate şi conserve din carne - cu 1,2% (inclusiv: carne de porc - cu 3,5%, subproduse - cu 2,3%, preparate din carne şi semifabricate - cu 2,0%, carne de oi - cu 1,9%, carne de vită - cu 1,8%, carne de pasăre - cu 0,5%), slănină neprelucrată - cu 1,1%, crupe - cu 1,0%, zahăr tos - cu 0,9%, ulei vegetal - cu 0,8%.\nDacă ne referim la mărfurile nealimentare, menţionăm, că în perioada de referinţă preţurile la majoritatea mărfurilor au rămas la nivelul lunii precedente. Totodată, s-au înregistrat unele creşteri de preţuri la aparate electrice pentru îngrijirea personală - cu 0,8%, combustibili - cu 0,7% (în special: gaz lichefiat ambalat în butelii - cu 1,4%, carburanţi - cu 1,0%), pantaloni, sacouri şi pulovere pentru copii, mărfuri sportive, sacouri, pulovere, jachete pentru femei, elemente pentru interiorul apartamentului, mobilă, articole de menaj din ţesături, aparate de aer condiţionat, calorifere, plite electrice, aparate pentru prelucrarea informaţiei - pînă la 0,7%, ţigări - cu 2,0%.\nConcomitent, în perioada de raport, la mărfurile nealimentare au fost înregistrate unele reduceri de preţuri la televizoare - cu 1,1%, frigidere şi congelatoare - cu 1,0%, telefoane - cu 0,9%, confecţii pentru copii (costume sportive, cămăşi, bluze, tricouri, paltoane, demiuri, scurte), paltoane şi pardesiuri pentru bărbaţi, scurte de iarnă pentru bărbaţi şi femei, cizme de iarnă pentru bărbaţi şi femei, mijloace de transport, maşini de spălat rufe şi veselă, aragazuri, detergenţi, obiecte de sanitărie şi igienă, aspiratoare, unelte de muncă electrice - până la 0,7%.\nPentru serviciile prestate populaţiei în luna februarie a fost înregistrată majorare la tarifele medii lunare pentru întreţinerea copiilor în creşe şi grădiniţe - cu 3,2%, închirierea apartamentelor - cu 0,8%, serviciile pentru îngrijirea personală - cu 0,6%.\nTotodată, în perioada de raport au scăzut preţurile la serviciile transportului feroviar de pasageri - cu 5,2%, serviciile transportului aerian de pasageri şi de turism peste hotarele ţării - cu câte 1,4%, chiria în cămine studenţeşti (or. Comrat) - cu 1,2%, serviciile hoteliere - cu 1,0%.\nPreţurile de consum în luna februarie 2018 comparativ cu luna februarie 2017 au înregistrat o tendinţă de creştere cu 5,4 la sută, iar în februarie 2017 faţă de februarie 2016 - cu 4,7 la sută.\nInformaţia nu conține datele raioanelor din partea stângă a Nistrului şi mun. Tighina."}