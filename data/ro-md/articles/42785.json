{"id":42785,"title":"Austriecii pot să-i înjure și să le arate gesturi obscene politicienilor","content":"Oamenii au dreptul să le arate degetul mijlociu sau să-i înjure pe politicieni atâta timp cât gestul lor este justificat, a decis justiția de la Viena.\nDecizia de astăzi, care este definitivă, a venit după ce Heinz-Christian Strache, lider de extremă-dreapta şi vicecancelar, a atacat în instanță un grup de extremă-stânga pentru „insulte publice”.\nJudecătorii au subliniat că „respingerea unui lider politic” poate fi „exprimată într-un mod provocator şi şocant” şi că acest lucru reprezintă „un element fundamental al libertăţii de opinie”.\nÎntr-o înregistrare video difuzată pe reţelele de socializare şi realizată în timpul unei manifestaţii în octombrie, militanţi ai organizaţiei de extremă-stânga „Linkswende jetzt” (La stânga imediat, n.r.) au detaliat o serie de motive pentru care pot spune „Fuck Strache” şi îi pot arăta degetul mijlociu.\nGrupul de extremă-stânga a salutat joi decizia, spunând că este „o victorie pentru libertatea de opinie şi pentru libertatea presei”, şi a transmis că de acum orice discurs politic poate conţine această frază: „Îi pot spune ‘fuck’ lui Strache, pentru că...”"}