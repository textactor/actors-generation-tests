{"id":42294,"title":"Moldova, a doua țară din Europa cu cea mai mare dinamică de vânzare a mașinilor noi. Care sunt mărcile preferate de moldoveni","content":"Chiar dacă luna ianuarie este considerată printre vânzătorii de mașini una dintre cele mai slabe din an, iată că în perioada 1-31 ianuarie în țara noastră s-a înregistrat o creștere de tocmai +62.3% față de aceeași perioadă a anului trecut.\nDacă este să comparăm această cifră cu cele înregistrate în ţările care fac parte din Uniunea Europeană, atunci Republica Moldova este pe locul doi după România după creșterea vânzărilor de mașini noi în ianuarie. În țara vecină creșterea a fost de +66.4%.\nÎn același timp, media europeană a tendințelor de vânzări pentru ianuarie 2018 este de +7.1%.\nChiar și așa, Autoblog.md notează că Republica Moldova rămâne în continuare cea mai mică piață din Europa dacă este raportăm vânzările de mașini noi la țările din comunitatea europeană. \nPrintre mărcile care au vândut cel mai bine în ianuarie în Republica Moldova, Dacia rămâne în continuare pe prima poziție, fiind urmată de Skoda și Toyota.\nÎn fruntea celor mai populare modele se situează Dacia Logan, fiind urmată de Skoda Fabia și Toyota RAV-4."}