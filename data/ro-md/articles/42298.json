{"id":42298,"title":"Oficiul Registru din Criuleni ocupă o clădire a companiei conduse de fiii lui Filip și reparată din haznaua statului","content":"Investigația a pornit de la unificarea Întreprinderii de Stat „Registru” cu Serviciului Stare Civilă, Camera Înregistrării de Stat și Camera de Licențiere.\nAstfel, sursa citată a descoperit că arenda s-a produs în perioada când Pavel Filip era ministru al TIC, în subordinea căruia era Întreprinderea de Stat Registru.\nCompania Burex, condusă de frații Filip, a devenit posesor al clădirii din Criuleni tot în anul 2013, iar până atunci edificiul era deținut de o altă companie legată de familia Filip - InterBurex. Apropo, InterBurex, la rândul său, a primit această clădire în 2007, prin decizia acționarilor companiei Bucuria, condusă în acea perioadă tot de Pavel Filip.\nSolicitați de Newsmaker, cei de la Agenția de Servicii Publice au declarat că Registru arendează gratuit de la frații Filip și clădirea, și terenul. În schimbul arendei, din haznaua statului, în 2014, au fost alocate 2,5 milioane de lei pentru reparația clădirii pe dinăuntru și a fațadei."}