{"id":42772,"title":"FOTO, VIDEO. Buzz în Drochia! Centrul orașului, decorat cu mărțișoare și afișe stranii","content":"În orașul Drochia și alte câteva sate din raion au fost lipite peste 100 de afișe pe care scrie „buzz”. Tot astăzi, drochienii s-au trezit de dimineață cu un copac împodobit cu martișoare chiar în centrul orașului, pe str. Independenței.\nLocuitorii orașului au fost întrebați despre ce este vorba. „E ceva legat de dragoste”, consideră un bărbat. „Cred că e vorba despre o mașină de transportat „gruzu”, probabil”, a susținut un alt locuitor. „Mai degrabă e vorba de buze sau de ceva ingenios, vreo surpriză pentru oraș, ca să fie creată o atmosferă de sărbătoare”, a declarat un cuplu de tineri.\nDin spusele oamenilor, în raionul Drochia nimeni nu a mai organizat astfel de acțiuni, care au intrigat locuitorii și au creat o dispozitie bună. Cu siguranță, se pregătește ceva pentru cei născuți în Drochia.\nRedacția noastră a primit câteva imagini foto cu grupul neidentificat, care a lipit aceste afișe. Deocamdată, nici poliția din localitate nu cunoaște despre ce este vorba.\nTotodată, am dat în căutare să aflăm semnificația cuvântului „buzz” și am identificat că a fost rezervat domenul buzz.md. Site-ul însă nu e activ și nici nu are vreo informație de descriere.   \nVom monitoriza subiectul și vom reveni zilele următoare cu noi detalii referitor la acest subiect."}