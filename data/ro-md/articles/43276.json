{"id":43276,"title":"DOC. Salariile medicilor ar putea crește cu 3,7% din 1 aprilie","content":"Autoritățile spun că lefurile vor fi majorate din contul şi în limita mijloacelor contractate de către instituţiile medico-sanitare publice cu CNAM. Pentru majorăr vor fi necesare, estimativ, circa 82 mil.lei, „resurse financiare identificate în cadrul fondurilor obligatorii de asistență medicală, aprobate pentru anul 2018”. „Astfel, majorările de salarii propuse nu vor determina micşorarea cheltuielilor legate de acordarea serviciilor medicale şi respectiv nu vor afecta calitatea serviciilor medicale  prestate”, dau asigurări autoritățile.\nGuvernarea se arată sigură că slariile mai mari cu 3,7% „vor spori responsabilitatea angajaţilor, vor contribui la ameliorarea situaţiei în asigurarea cu cadre medicale, la micşorarea fluctuaţiei cadrelor, menținerii și motivării tinerilor specialişti şi a personalului cu  experienţă bogată în specialitate și vor spori calitatea asistenței medicale acordate populației Republicii Moldova”.\nProiectul prevede ca directorii și vicedirectorii instituțiilor medicale publice, precum și cercetătorii științifici să poată profesa prin cumul în cazul în care au funcții vacante pentru anumiți specialiști. Astfel managerii și adjuncții lor pot presta servicii medicale pe 0,25 din salariul unui medic specialist, iar cercetătorii științifici - pe 0,5.\n"}