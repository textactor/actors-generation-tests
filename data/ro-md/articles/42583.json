{"id":42583,"title":"Ambulanțele din Moldova, un pericol pe patru roți? Doar 5 autovehicule din cele 366 aflate la balanța Centrului de Asistență medicală de Urgență corespund normelor","content":"Potrivit Programului național de dezvoltare a asistenței medicale de urgenţă, este recomandată o ambulanță la 10 mii de cetățeni. Totodară, cerințele internaționale susțin că parcul de ambulanțe trebuie să fie reînnoit o dată la cinci ani, lucru care nu s-a făcut în ultimii ani în țara noastră.\nAgenția de presă IPN notează că gradul de dotare cu ambulanțe rămâne inferior în 12 raioane, unde mai multe localități sunt deservite cu autosanitare de model VAZ - 2131 (NIVA). Unitățile de transport au fost cumpărate încă în anul 2005 și au fost adaptate, respectând doar parțial standardele existente.\nPotrivit sursei citate, Ministerul Sănătății precizează că în decembrie 2017 a fost lansată licitația pentru achiziționarea a 60 de ambulanțe. Procesul este în desfășurare. Pentru procurarea ambulanțelor au fost alocate 40 de milioane de lei din bugetul de stat."}