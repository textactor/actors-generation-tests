{"id":43618,"title":"Decizie drastică: Elon Musk a șters paginile SpaceX și Tesla de pe Facebook","content":"„Șterge pagina SpaceX de pe Facebook, dacă ești bărbat”, scrie în mesajul utilizatorului @serdarsprofile, adresat lui Elon Musk.\nDrept răspuns, Musk a scris că nu știa că compania SpaceX are o pagină pe Facebook și a acceptat provocarea. A urmat solicitarea unui alt utilizator de a șterge pagina companiei Tesla. Elon Musk a acceptat provocarea și de această dată.\nFiecare dintre cele două pagini avea în jur de 2.6 milioane de abonați.\nÎn pofida poziției anti-Facebook asumate de Musk, antreprenorul a decis să păstreze paginile companiilor sale pe Instagram, o aplicație cumpărată de Facebook, notează sursa.\nDecizia lui Musk vine într-o săptămână grea pentru Facebook. Recent, a devenit cunoscut faptul că firma de consultanță Cambridge Analytica a obținut în mod ilegal datele cu caracter privat ale 50 de milioane de utilizatori Facebook. Scandalul s-a soldat cu demisia directorului Cambridge Analytica, Alexander Nix. La rândul său, CEO-ul Facebook, Mark Zuckerberg a convocat o ședință cu angajații pentru a analiza situația.\n"}