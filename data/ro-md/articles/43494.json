{"id":43494,"title":"Ajung să-și petreacă copilăria în stradă. Oamenii legii vorbesc despre principalele cauze care îi determină pe minori să plece de acasă","content":"„Conflictele motivate de lipsuri, problemele sociale, economice, abuzurile fizice, etichetările, marginalizările în instituțiile de învățământ, dorința de a fi independent și dezacordul părinților legate de alți copii, în special cele dintre un băiat și o fată. Acestea sunt principalele fapte care îi determină pe copii să iasă din zona de monitorizare a părinților”, a declarat Maxian.\n O altă problemă semnalată de către oamenii legii este timpul pe care îl petrec minorii în stradă:\n„Există minori care ușor pot fi atrași în acțiuni ilegale, sau să devină părtași la acestea. 166 de copii cu vârsta sub 13 ani au plecat anul trecut de acasă. 310 copii sunt cu vârstele între 14-15 ani, și în 154 de cazuri copii cu vârsta de 16 ani au plecat de acasă. Cu cât se află mai mult copiii în mediul străzii, cu atât mai greu este să fie întorși acasă, să le fie schimbate viziunile”.\n Marin Maxian susține că o altă problemă este reprezentantă de modul în care reacționează părinții la plecarea odraslelor de acasă. Astfel, în 91 de cazuri, părinții au așteptat 48 ore înainte de a-și căuta copilul. 150 de părinți au realizat că odrasla lor lipsește de acasă  după o perioadă mai lungă de 72 de ore.\n„Este o problemă cu care se confruntă și poliția când evaluează circumstanțele. Părinții se adresează tardiv. Multe cazuri avem când părinții vin după patru zile de când copilul lipsește. Mai ales în cazul părinților de fete. Când îi întrebăm de ce au venit așa de târziu, ei ne spun că au mai fost cazuri când a plecat la prieteni și revenea mereu după trei zile”, susține Maxian.\nOamenii legii atenționează că odată ajunși în stradă, copii riscă să devină victime ale traficului de persoane sau să fie supuși cerșitului. Potrivit statisticilor, anul trecut peste 600 de copii au plecat de acasă."}