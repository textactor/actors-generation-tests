{"id":42605,"title":"Republica Moldova, în top 10 destinații recomandate în 2018 de revistele de specialitate","content":"Culmea, moldovenii au învestit în film doar 10.000 de euro. Asta în timp ce controversatul film de promovare a României, făcut în 2010, a costat 900 de mii de euro, scrie stirileprotv.ro.\nNu e chiar Brad Pitt, dar asemănarea este vizibilă, iar campania de promovare şi-a atins scopul. Republica Moldova a fost votată de către Naţional Geographic, Lonely Planet şi New York Post drept una dintre cele 10 destinaţii de top ale anului, în contextul în care în urmă cu 4 ani, aceleaşi publicaţii o numeau „cea mai puţin vizitată destinaţie”.\nRoland , copia lui Brad Pitt: „Am venit pentru afaceri şi cineva m-a văzut pe stradă şi mi-a zis că aş putea ajuta. Un an mai târziu s-a întâmplat. Credeam că a fost doar o idee care i-a venit cuiva la ora 2 într-un bar, dar chiar s-a întâmplat.\nAmbasadorul Moldovei în România: „A fost accesat de peste 3 milioane de ori pe reţelele de socializare. Este o performanţă, cu atât mai mult cu cât costurile se ridică la zece mii de euro.”"}