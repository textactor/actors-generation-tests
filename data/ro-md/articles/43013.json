{"id":43013,"title":"Povestea unei moldovence în SUA: Dimineața lucrează la o bancă din Chicago, după masă e la studii, iar seara face extensii de gene","content":"Mariana, povestește-ne cum ai ajuns în America și ce imagine aveai atunci despre „Pământul Făgăduințelor”?\nDupă lupte seculare cu mama, în care eu refuzam total ideea de a mai pleca în America și găseam tot felul de scuze stupide pentru a rămâne acasa am ajuns în sfârșit în aeroport: mă așteptau 3 escale, un drum cu autobuzul și unul cu taxiul până la destinația finală. Până în Paris am avut un nod în gât și lacrimi în ochi și mă gândeam doar că ajung acolo, stau o săptămână ca să îi fac pe plac mamei și după mă întorc acasă. În Paris am avut experiența vieții probabil. De aici fiecare dintre curse s-a mânat cu cel puâin două ore, iar la respectiva de după nu mai ajungeam la vreme. Ca să nu scap ultimul avion, pe care și așa îl ratasem deja, am hotărât să dorm în aeroport. Eram pe acolo doar eu cu bagajele și oamenii care făceau curățenie. Ulterior am avut altă epopee, cu alte amânări de curse, alte bilete schimbate, ore de așteptare… Când în sfârșit am terminat cu tot așteptatul mi s-au dat muuuulte foi de completat și odată cu ele a cam dispărut și adrenalina mea, pentru ca am intrat iar în panică și voiam acasă.\nCe imagine are acum America pentru tine, ce mituri s-au ruinat în mintea ta?\n\nAmerica a devenit casa mea… Nu pot să zic nimic de rău pentru că viață mea s-a schimbat radical odată cu primul meu zbor spre o nouă viață. SUA este unul din cele mai frumoase State din lume - nu aș putea, dar nici nu vreau să schimb destinația pe alta. Aici mereu ai impresia că ești într-un film, sau cel puțin este exact ca în filmele americane!\n\nCare a fost drumul către a munci legal și conform profesiei tale în această țară?\nDiploma nu era recunoscută și acesta este primul mare impediment, însă pentru a avea un post de muncă bine plătit și, cel puțin, să am un trai decent am muncit 24/24! Căutam peste tot oportunități ca să pot munci în domeniul pe care l-am studiat în Republica Moldova - economie și bănci. După lungi căutări am întâlnit un „îngeraș”, care m-a ajutat cu munca. Am mers să dau diferența de ore și astfel, la un început drum am început jobul în calitate de operator la o bancă din Chicago.\nCum ai descoperit latura de frumusețe și cum te-a ajutat acest lucru într-o țară necunoscută?\nMă tot întrebam ce să fac în timpul liber. Am călătorit mult, însă doream ceva nou, care să-i facă pe oameni fericiți, mai ales femeile. În America nu prea se practică alungirea genelor, însă eu am decis să revin acasă și să fac cursuri ca să pot face asta frumos, corect, calitativ și cu acuratețe. Acum mă pot bucura deja de cliente fidele, foarte mulțumite și plăcut surprinse. Visul fiecărei femeii este să arată bine - eu le ofer această posibilitate grație alungirii genelor. Nu aș putea zice ca am descoperit eu aceasta îndeletnicire - m-au încurajat prietenele din Moldova. Încurajarea lor are acum efecte pozitive și plăcute. Zilnic cunosc oamenii noi de la care învăț câte ceva și sunt foarte mândră că am îmbrățișat acestă plăcere.\n"}