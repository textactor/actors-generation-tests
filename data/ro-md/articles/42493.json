{"id":42493,"title":"Statul oferă 4 mln. de lei pentru tratamentul moldovenilor peste hotare, în 2018. Despre ce tace Ministerul Sănătății","content":"Astfel, statul își poate asuma doar o parte din cheltuielile de tratament, în limita resurselor financiare disponibile. Pacienții sunt selectați de o comisie specială în baza unui regulament aprobat de minister în decembrie 2016. Singura condiție pentru care sunt oferite resurse financiare pentru tratament este imposibilitatea de a fi prestate în Moldova.\nPentru a beneficia de bani însă, pacientul este obligat să prezinte documente financiare doveditoare privind utilizarea banilor pentru tratament.\nTot aici, Ministerul Sănătății ne anunță câți pacienți au beneficiat de tratament în străinătate în ultimii doi ani și suma alocată pentru anul trecut anul acesta. Astfel, pe parcursul anului 2016 au beneficiat de suport financiar din partea statului pentru tratament în străinătate 24 de pacienți. În 2017 - 26, pentru care s-au cheltuit 2 milioane 107 mii lei. În 2018 Ministerul Sănătății, Muncii și Protecției Sociale a prevăzut 4 milioane de lei pentru susținerea pacienților cu afecțiuni medicale deosebit de grave care necesită asistență medicală în străinătate.\nCeea ce nu spune Ministerul este însă de ce maladii au fost tratați acești pacienți, în ce țări și în ce clinici au fost spitalizați, pentru ce perioadă și care este rata de succes, precum și câte dosare au fost depuse și refuzate. \nAnterior, avocații moldoveni s-au întrebat dacă nu cumva persoane publice au ajuns să beneficieze de acești bani, însă Ministerul Sănătății s-a justificat prin faptul că sunt date cu caracter personal și nu poate divulga cine beneficiază de acești bani."}