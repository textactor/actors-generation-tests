{"id":42426,"title":"PD cere organelor de drept să examineze cazul Caritate.md: „Să vedem dacă într-adevăr există o problemă”","content":"„În contextul în care deja sunt declarații făcute, nefavorabile, inclusiv din partea pacienților, dorim ca situația să fie examinată de instituțiile statului. Să vedem dacă într-adevăr există o problemă și dacă este cineva care stă în spatele problemei, posibil chiar creată artificial. Văzând ultimele zile câte discuții au fost, îmi dau seama că au apărut multe întrebări. În R. Moldova demult există fenomenul de turism medical și dacă el există el trebuie să fie în interesul cetățeanului”, a declarat Gămurari.\nAmintim că ieri RISE Moldova a lansat o investigație în care se arată niște posibile escrocherii în care ar fi fost implicată Fundația „Sfântul Gheroghe” și platforma caritate.md. Prin intermediul acestei posibile scheme, pentru copii bolnavi se colectau donații, iar aceștia erau trimiși la operație la un spital din Turcia. Pacienții care apar în investigație afirmă că la clinica turcă operația a fost simulată.\nImediat după apariția materialului, co-fondatorul caritate.md, Svetlana Sainsus, a venit cu un atac asupra RISE Moldova și a jurnalistei Liuba Șevciuk, declarând că investigația este una plătită  și că înainte de publicare cineva i-ar fi spus că reportajul ar putea să nu apară dacă plătește 20 de mii de euro. "}