{"id":43578,"title":"Ar fi oferit „pe sub mână” permise de conducere, iar acum riscă ani de pușcărie. O femeie din Bălți a ajuns pe banca acuzaților","content":"Potrivit oamenilor legii femeia ar fi documentat cel puțin două cazuri în care ar fi pretins câte 500 de euro  sub pretextul că poate influența membrii Comisiei de examinare să evalueze pozitiv cunoștințele și să elibereze permisele de conducere de categoria ”B”.\nLa scurt timp, femeia ar fi pretins încă câte 1 500 de lei pentru soluționarea problemei.\nÎn după-amiza zilei de joi, ofițerii anticorupție au efectuat percheziții la domiciliul femeii, unde au găsit mai multe seturi de documente de școlarizare, între care și ale celor doi denunțători, fapt ce confirmă activitatea infracțională a acesteia.\n Ea a fost recunoscută în calitate de bănuit de comiterea infracțiunii și reținută pentru 72 de ore. Dacă va fi găsită vinovată, bănuita riscă până la 6 ani de închisoare sau amendă de până la 200 000 de lei.\nMai mult, oamenii legii au stabilit că femeia nu este la prima încălcare a legii, un dosar penal pornit pe escrocherie, fiind deja transmis instanței de judecată pentru luarea unei decizii.   \n"}