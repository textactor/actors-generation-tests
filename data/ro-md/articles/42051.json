{"id":42051,"title":"Maia Sandu le răspunde democraților care vor să evalueze reformele în Educație: Nu au nicio credibiliate","content":"„Noi nu trebuie să apărăm reformele pe care le-am inițiat. În cazul acestor manuale, Andrian Candu și toată echipa lui, nu au nici o credibilitate să vorbească despre reforme, pentru că ei nu au facut nicio reformă cap-coada cu care să se laude. Reformele în Educație au fost doar inițiate, acolo este de lucru ți de lucru. Însă, se pare că trebuie să ne întoarcem noi pentru a rezolva ceea ce a rămas de făcut”, a declarat Maia Sandu în cadrul emisiunii „ÎnProfunzime” de la ProTV.\nAmintim că zilele trecute, în cadrul ședinței comune a Guvernului și Parlamentului, Andrian Candu a declarat că în manualele școlare sunt foarte multe greșeli și texte mult prea academice pentru elevi. Ministrul Educației, Monica Babuc, a afirmat că multe din aceste manuale au fost editate pe timpul când la cârma Ministerului se afla Maia Sandu. Și premierul Pavel Filip a punctat că situația gravă în care s-a pomenit acum Educația din Republica MOldova este o urmare a faptului că „au fost oameni foarte răi” la conducere. \nȘeful Legislativului a mai punctat în context că se dorește o evaluare a implementării Codului Educației.  "}