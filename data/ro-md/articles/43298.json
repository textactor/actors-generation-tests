{"id":43298,"title":"Hai la teatru! Repertoriu desfăşurat 19 - 25 martie 2018","content":"20 martie, 18.30 „În largul mării”. Una dintre piesele celebrului dramaturg polonez Sławomir Mrożek, „În largul mării”, a fost jucată în premieră, duminică, 11 mai, la Chișinău. Montat de Teatrul Național „Mihai Eminescu” în colaborare cu Ambasada Poloniei în Republica Moldova, spectacolul „În largul mării” are o distribuție de excepție din care fac parte Anatol Durbală, Emil Gaju, Petru Oistric și Valentin Zorilă, regia fiind semnată de Petru Hadârcă.21 martie, 18.30 „O aventură tomnatică”: o incursiune in solită în universal casnic al zilelo rnoastre; comedie dulce-acrişoară, farsă cu subînţelesuri, plină de replici sclipitoare; spectacolul prezintă o radiografiere necruţătoare a vieţii unui cuplu ce vrea să o ia mereu de la capăt …22 martie, 18.00  „Casa Zoikăi”:  În varianta inițială, Bulgakov vedea piesa ca pe: „o bufonadă tragică prezentând, pe sub măști, câteva personaje  create de NEP.” O comedie virtuoasă și mistică; personajele visează cu ochii deschiși iluzii pariziene, spulberate de realitățile crude. Deși piesa are aproape un secol (fiind scrisă în anii ‘20), montarea vizionarului Vitalie Drucec ne arată că e actuală și astăzi, când corupția, protecționismul și crima ne stăpânesc viețile împingându-ne spre exod.Zoia Denisovna, femeie de afaceri organizează în apartamentul său o casă de toleranță sub paravanul unui atelier de modă. Zoia beneficiază de înaltul patronaj al atotputernicului Boris Semenovici Gus. Niște interlopi chinezi fac trafic de cocaină în subsolul spălătoriei și i se strecoară  Zoiei sub piele. La apogeu, unul din chinezi atacă, ucide și jefuiește nemilos și dispare. Împrejur roiesc amenințător reprezentanți obscuri ai forțelor “de ordine”. „Iadul e gol, iar toți diavolii sunt aici...„\n23 martie, 18.00  Spectacolul  „În ochii tăi fermecători” vorbeşte tulburător despre iubirea interzisă, pătimaşă, de neatins; transmite dramaticsetea de pur şi ideal, de necunoscut şi de nemărginire, erotica obsesivă ce animă opera lui Gib Mihăiescu (în interbelic, a fost avocat la Chişinău). În ritm de tangou şi romanţă eternă,  aventura scenică ne teleportează către întruchiparea misterului feminin, \"ru­soai­ca\" din lecturi sau din vise. Fiecare ascunde în inimă femeia ireală,\"pe veci pierdută, pururi adorată\" adulmecată în toate  făpturile întâlnite.24 martie, 12.00 „Peppi Ciorap Lung”: un musical aducând în scenă istorii haioase şi doldora de înţelesuri, mișcare, dans şi melodii de neuitat; năstrușnica Peppi nu se lasă bătută cu una, cu două, face doar ce-i tună prin cap. După o întâlnire cu eroina noastră până şi hoţii se lasă de meserie! Să privim lumea prin lentil imaginaţiei lui Peppi şi de acum în colo nici o zi nu va mai semăna cu alta!18.00 „Douăsprezece scaune” de Ilf şi Petrov - comedie muzicală despre corupţie şi birocraţie, după piesa cu acelaşi nume, o nouă adaptare, toată trupa în scenă. Subiectul, acelaşi: goana după bogăţii, corupţie, temă actuală şi în Md. Eroii -puţin modificaţi (caractere naţionale). Ostap Bender, „maestru al combinaţiilor”, cu cei doi amici ai săi - Ippolit Matveevici şi părintele Fiodor sunt meru în căutarea comorii ascunse.\n25 martie,  18.00 Legendara  „Casă Mare”  de Ion Druță revine pentru a treia oară pe scena Naționalului, acum în regia lui Alexandru Cozub. Premiera face parte din suita manifestărilor dedicate aniversării a 25-a de la semnarea Declarației de Independență a Republicii Moldova.\n Piesa tratează valori des întâlnite în creația lui Druță: relația dintre uman și moral, sacru şi profan, ecologia naturii și spiritului, impactul tehnologizării…. E, în fond, şi o frumoasă poveste de dragoste: un motiv în plus să nu rataţi spectacolul!\n Biletele pot fi procurate la casa Teatrului Național „Mihai Eminescu” sau on-line."}