{"id":43091,"title":"Decese suspecte printre stomatologi: Maladia descoperită care se presupune că ar avea legătură cu munca lor","content":"Specialiștii vorbesc despre un cluster- un termen folosit pentru a defini mai multe cazuri „grupate în loc și în timp care sunt suspectate a fi mai mari decât numărul așteptat”, a explicat Randall J. Nett, specialist în cadrul Serviciului Național de Sănătate Publică, pentru CNN. Ceea ce s-a descoperit acum este suficient pentru cercetări ulterioare - șapte specialiști au murit în perioada de 16 ani raportată. Maladia comună pentru cele șapte decese este numită fibroză pulmonară idiopatică, o boală pulmonară cronică, progresivă, cu un pronostic slab. Cauza este necunoscută.\n„Printre 894 pacienți tratați cu fibroză pulmonară idiopatică la spitalul Virginia, nouă pacienți - sau 1% - au fost identificați ca stomatologi sau tehnicieni dentari. Acest număr a fost de aproximativ 23 de ori mai mare decât era de așteptat”, a spus Nett.\nToți pacienții - opt dentiști și un tehnician dentar - au fost bărbați, cu o vârstă medie de 64 de ani. Cu toate că motivul bolii nu a fost identificat, expunerile ocupaționale sunt posibile, Nett și colegii săi au scris.\n„Stomatologii și ceilalți dentiști au expuneri unice la locul de muncă. Aceste expuneri includ bacterii, viruși, prafuri, gaze, radiații și alte pericole pentru sistemul respirator”, a mai adăugat Nett.\nÎn acest moment nu se știe ce a cauzat fibroza pulmonara idiopatică printre personalul medical. Paul Casamassimo, specialist la American Academy of Pediatric Dentistry's Pediatric Oral Health & Research Center, consdieră că nimic nu este surprinzător.\nDe ani de zile, medicii stomatologi au fost expuși la ipsos stomatologic și diferite prafuri, substanțe toxice etc. El observă că pacienții incluși în cluster au fost mai în vârstă, astfel încât este posibil ca aceștia să nu fi utilizat cele mai recente practici pentru protecția și siguranța personală.\n„Lucrăm cu materiale și cu bioproduse umane potențial dăunătoare corpului nostru dacă le inhalăm”, a spus Casamassimo. Stomatologii mai tineri sunt învățați diferit decât în trecut, așa că știu să delege anumite lucrări sau proceduri la laboratoare care îndeplinesc cerințe de ventilație mai sigure și mai stricte, a spus el."}