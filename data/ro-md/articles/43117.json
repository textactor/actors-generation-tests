{"id":43117,"title":"Elicopter prăbușit la New York: Cinci persoane au murit","content":"Pilotul a reuşit să se iasă de unul singur din epava elicopterului, fiind salvat de un remorcher, şi este într-o stare bună.\nUn purtător de cuvânt al Administraţiei Federale a Aviaţiei din SUA a declarat că elicopterul de tip Eurocopter AS350 s-a prăbuşit duminică, în jurul orei locale 19.00 (ora României, luni, 01.00).\nAutorităţile americane au deschis o anchetă pentru a stabili circumstanţele producerii incidentului aviatic.\nDaniel Nigro, un oficial din cadrul departamentului de pompieri, a declarat că operaţiunea de salvare a fost una dificilă întrucât scafandrii au fost nevoiţi să taie şi îndepărteze centurile de siguranţă cu care erau legaţi pasageri, confruntându-se şi cu o temperatură scăzută a apei şi curenţii puternici.\nJames O'Neill, şeful Poliţiei din New York, a declarat că aeronava a fost închiriată de un grup de fotografi pentru un tur aerian al oraşului, potrivit site-ului postului France 24.\nPresa locală a indicat că pilotul a transmis un semnal de urgenţă la scurt timp înainte de prăbuşirea aeronavei, menţionând probleme la motor."}