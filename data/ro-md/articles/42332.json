{"id":42332,"title":"De ce a plecat Silvia Radu de la Union Fenosa și cum comentează primarul interimar informațiile privind vânzarea filialei din Moldova","content":"„Motivul meu de plecare a fost că, eu eram în funcție de președinte executiv timp de șapte ani și am considerat că este timpul să-mi schimb cariera, eram prea mult timp pe aceeași poziție. Eu cred că, pentru orice întreprindere, este utilă schimbarea directorului la fiecare patru-șapte ani, fiindcă orice întreprindere necesită o viziune nouă, o abordare nouă”, a declarat Silvia Radu în cadrul unei emisiuni TV. Întrebată cu privire la informațiile conform cărora compania Gas Natural Fenosa ar urma să vândă filiala din Republica Moldova, Radu a spus că nu cunoaște dacă acest lucru se va întâmpla sau nu, întrucât nu a vorbit cu nimeni din cadrul companiei de mai bine de doi ani.„Nu știu dacă s-a decis sau nu s-a decis. Nu cunosc detaliile interne. (...) Eu am lucrat la această întreprindere de la momentul privatizării și, în fiecare an, Fenosa se vindea, ba la ruși, ba la nemți, ba la chinezi, ba la cehi, ba la tot felul de investitori”, a mai spus Silvia Radu. \nActualul primar interimar al Chișinăului a fost șefa „Red Union Fenosa” în perioada 2008-2015. "}