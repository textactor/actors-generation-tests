{"id":42501,"title":"Infracțiunile în care sunt implicați minorii, tot mai puține. Care sunt principalele cauze care îi determină pe copii să intre în conflict cu legea","content":"Cele mai multe fapte penale săvârşite de minori fac parte din categoria infracţiunilor contra patrimoniului. Pe acest segment au fost inițiate 555 cauze penale,  pentru furt și  tâlhărie au fost pornite 8 cauze, iar pentru jafuri - 52 de cauze.\nDe asemenea, oamenii legii au întocmit 71 de procese-verbale contravenţionale care vizau implicarea minorilor în sustragerea în proporţii mici din avutul proprietarului. \nStatisticile mai arată că minorii au comis, în mod repetat, 111 infracţiuni. În majoritatea cazurilor a fost anterior înlăturată răspunderea sau pedeapsa penală  în consecința împăcării, suspendării condiţionate a executării pedepsei sau tragerii la răspundere contravenţională.\nPrincipalele motive care condiționează delincvența în rândul minorilor sunt neglijenţa şi lipsa supravegherii din partea a părinţilor, diminuarea rolului familiei în creşterea şi educarea copiilor, lipsa evidenţei copiilor aflaţi în situaţii de risc şi vulnerabili la comiterea infracţiunilor, dar și lipsa serviciilor specializate de prevenire şi asistenţă complexă a copilului în conflict cu legea şi a familiei acestuia."}