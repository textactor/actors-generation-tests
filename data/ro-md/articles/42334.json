{"id":42334,"title":"Ce faceți dacă ați devenit victima unui atac cibernetic? Câteva recomandări de la Yahoo","content":"Orice tip de software malițios care a fost instalat „pe furiș” de către atacator în computerul victimei se numește „malware”. Deseori, acesta are scop de a fura datele personale ale Dvs sau de a vă obliga să plătiți pentru servicii de care nu aveți nevoie.\nDacă aveți suspiciuni că computerul Dvs a fost infectat cu malware, primul lucru pe care trebuie să-l faceți e să deconectați Internet-ul. Astfel, atacatorul nu va mai putea să primească datele Dvs. Apoi, este necesar să instalați un antivirus (autorul recomandă brand-uri cum ar fi Symantec, McAfee și Bitdefender) și să efectuați o scanare a computerului. Antivirusul va detecta fișierile infectate și le veți putea elimina. Pentru a vă asigura că computerul Dvs este „curat”, autorul vă recomandă să efectuați încă o scanare după ce v-ați conectat, din nou, la Internet.\nRansomware este un software atât de malițios încât, deseori, proprietarii computerilor afectate sunt nevoite să elimine toate fișierele de pe discul dur.\nSoftware-ul de gen Ransomware blochează computerul și criptează conținutul discului dur în așa fel încât unica posibilitate de a avea acces la fișierile Dvs e să plătiți o „răscumpărare” (ransom, în engleză) atacatorului. De cele mai multe ori, infractorii cer plăți în criptovalută.\nAutorul articolului recomandă să nu cedați presiunilor escrocilor și să nu le plătiți.\n„Cea mai bună soluție ar fi să reformatați sistemul Dvs și să eliminați toate datele de pe drive. Știu că sună grav, mai ales pentru cei care își păstrează pe discul dur informațiile de neînlocuit, cum ar fi fotografiile persoanelor dragi sau datele fiscale, însă, faptul de a le plăti infractorilor îi va încuraja și va pune mai mulți utilizatori în pericol”, susține Daniel Howley.\nDacă prietenii Dvs vă spun că primesc niște mesaje ciudate de la Dvs pe Facebook, e foarte probabil ca contul Dvs ar fi fost spart de către un hacker.\nÎn cazul în care atacatorul nu a schimbat parola și Dvs mai aveți accesul la contul personal, primul lucru pe care trebuie să-l faceți este să schimbați parola. Următorul pas e să verificați mesajele care au fost trimise în numele Dvs, să eliminați acele care arată ciudat și să le spuneți prietenilor Dvs pe Facebook să nu acceseze link-urile care au fost trimise anterior de pe contul Dvs.\nÎn cazul în care nu puteți să vă logați, singura soluție e să încercați să restabiliți accesul folosind opțiunea „Am uitat parola”. Atunci Facebook-ul vă va pune niște întrebări pentru a se asigura că Dvs sunteți proprietarul contului.\nDacă cineva a obținut accesul la datele bancare ale Dvs, cea mai bună soluție, potrivit autorului, este să vă abonați la un serviciu de monitorizare a cardului bancar pentru a vă asigura că nimeni nu încearcă să facă achiziții în numele Dvs. Totodată, autorul vă recomandă să verificați ultimele tranzacții pentru a vedea dacă ele au fost efectuate de Dvs și nu de altcineva.\n- Folosiți parole diferite pentru fiecare cont. O parolă ar trebui să conțină atât litere, cât și cifre. Dacă vi este greu să memorizați parolele de la toate conturile, puteți folosi aplicații precum LastPass.\n- Utilizați „autentificare dublă” (two-factor authentificaton, în engleza) pentru toate conturile Dvs pe Internet. Acest tip de autentificare presupune că, de fiecare dată când încercați să vă logați, trebuie să introduceți încă o parolă, generată în mod aleatoriu, care va fi trimisă pe numărul de telefon al Dvs sau prin intermediul unei aplicații.\n- Fiți atenți la mesajele de e-mail pe care le deschideți. Evitați mesajele care vă roagă să faceți click sau să descarcați un fișier."}