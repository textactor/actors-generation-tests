{"id":42762,"title":"„Toleranță - zero, Președinte - zero”. Activiștii PAS vor ca Dodon să-și ceară scuze în public","content":"„Am venit la Reședința de Stat pentru a-l felicita pe domnul Președinte cu sosirea primăverii, pentru a-i aduce în dar tradiționalul Mărțișor care reprezintă echilibrul în lupta dintre bine și rău, și totodată marcăm Ziua Internațională Zero Discriminare. Ne dorim o societate mai incluzivă și mai tolerantă” a declarat o activistă PAS.\n Tinerii manifestanți sunt de părere că libertatea individuală, egalitatea și toleranța sunt valori fundamentale într-un stat de drept și democratic.\n „Suntem toleranți, de accea îi acordăm o șansă domnului Președinte și îl invităm să iasă public, și așa cum îi este caracteristic unui creștin și unui lider de țară și să ceară scuze în fața tuturor oamenilor că a zis că egalitatea de gen ne este improrie”, a declarat un reprezentant PAS.\n De asemenea, activiștii Partidului Acțiune și Solidaritate au criticat și discursurile preoților care au luat apărarea Președintelui:\n„Am venit să-i spune domnului președinte că retorica lui medievală este inacceptabilă în 2018 pentru populația Republicii Moldova. Vrem să-i amintim și dumnealui și preoților oportuniști care-l susțin. Hristos ne-a învățat să credem în Dumnezeu, să iubim oamenii și să nu fim tâmpiți”, a conchis unul dintre participanții la flash-mob.\nPreședintele țării nu a reacționat deocamdată."}