{"id":43585,"title":"FOTO. Ninsori abundente în Chișinău și în mai multe raioane. Pe drumurile țării se circulă cu dificultate","content":"Pentru moment nici un traseu nu a fost blocat, însă pe mai multe drumuri se circulă cu dificulatate, informează serviciul de presă INP.\nPotrivit sursei citate, în aceste clipe autospecialele MAI împrăștie madterial antiderapant pe mai multe trasee.\nInspectoratul Național de Patrulare recomandă conducătorilor auto să adapteze viteza de rulare la condiţiile de drum şi trafic, iar în situaţia în care vizibilitatea în oglinzile mașinii este redusă din cauza ninsorii, folosirea luminilor de către toţi conducători auto reduce riscul producerii unor accidente pe fondul neasigurării la schimbarea direcţiei de mers.\nConducătorii auto sunt rugați să evite deplasările în partea de sud a țării, iar dacă acestea nu pot fi evitate să fie echipați corespunzător cu pneuri de iarnă, iar în portbagajul mașinii să țină lopată și lanțuri. Amintim că astăzi este în vigoare codul galben de precipitații, emis de Serviciul Hidrometeorologic de Stat. \nsursa foto: Î.S. Administrația de Stat a Drumurilor; Inspectoratul Național de Patrulare"}