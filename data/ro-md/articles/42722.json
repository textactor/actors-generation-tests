{"id":42722,"title":"Cercetat în libertate contra sumei de 5 milioane de lei. Șeful „Pro Imobil” s-a întors la muncă","content":"Șeful adjunct al PCCOCS, Vitalie Busuioc, a declarat pentru CrimeMoldova că, pe lângă suma prejudiciului, Musteață a plătit și o amendă.\n„În acest dosar, și agenția „Pro Imobil” urmează să achite suma prejudiciului cauzat statului prin neachitarea impozitelor în decursul activității sale. Pe lângă Vlad Musteață și „Pro Imobil”, în această cauză sunt cercetați și alți agenți economici, la fel, suspectați de evaziune fiscală. În privința lor, așteptăm de la Serviciul Fiscal de Stat actele întocmite în urma controalelor efectuate, ulterior dosarul va fi expediat în judecată”, a spus Busuioc\nPe 28 august, PC COCS și Direcţia Investigaţii a Fraudelor Economice a MAI au făcut percheziţii la sediile companiei „Pro-Imobil”, într-un dosar penal pentru evaziune fiscală în proporţii deosebit de mari. Administraţia companiei imobiliare, suspectată că ar fi prejudiciat bugetul de stat cu peste cinci milioane de lei, s-a declarat nevinovată și transparentă. Însă, potrivit unui material publicat de Antena3, la doar două zile de la percheziții, șeful companiei „Pro Imobil” a înregistrat o firmă imobiliară la București.\nÎn decembrie 2017, Musteață a fost găsit în Italia și extrădat în R. Moldova."}