{"id":42065,"title":"Peste o tonă de mezeluri produse de un agent economic din Ialoveni, ridicate de poliție și ANSA","content":"\n\nMezelurile erau comercializate în lipsa actelor de proveniență, în secția de producere și secțiile auxiliare lipsește parțial sistemul de ventilare, divergență între marfa transportată și datele indicate în factura de expediție, fapt ce denotă că marfa era transportată și ulterior comercializată cu încasarea mijloacelor bănești în numerar. De asemenea, au fost depistate mezeluri în  lipsa marcajului și datei fabricării.\nAstfel, polițiștii au ridicat 1205 kg de mezeluri, până la obținerea investigațiilor de laborator.\nÎn privința factorilor de decizie au fost întocmite procese verbale pentru încălcarea regulilor şi normelor sanitar veterinare, igienice şi sanitar-antiepidemice. Conform legislației în vigoare, persoanele culpabile se sancţionează cu amendă de la 450 la 1200 de lei.\n"}