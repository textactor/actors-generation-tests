{"id":43333,"title":"Inedit: Moldovenii vor putea apela la „Farmacia juridică” pentru a primi consultanță gratuită","content":"Lansarea proiectului va avea loc pe data de 22 martie în intervalul orelor 10:30 - 13:00. În acest scop, un troleibuz va circula prin Capitală pe un itinerar stability.\n Mai mulți avocați, notari, executori judecătorești, reprezentanți ai Primăriei vor oferi consultații juridice gratuite, timp de trei ore. Consultațiile vor fi oferite în timpul staționării troleibuzului. \n10:30 - 11:00 - staționare în Piața Marii Adunări Naționale (PMAN), lansarea proiectului, acordarea de consultații cetățenilor;\n11:00 - pornire din Piața Marii Adunări Naționale (PMAN) pe bulevardul Ștefan cel Mare și Sfânt, în direcția Gării feroviare;\n11:10 - 11:30 - staționare vizavi de magazinul UNIC (direcția spre Gara Feroviară), oferirea de consultații cetățenilor;\n11:30 - pornire spre bulevardul C. Negruzzi, bulevardul Iu. Gagarin și retur;\n11:40 - 12:00 - staționare în fața Garii Feroviare, pe  bulevardul Iu. Gagarin, acordarea de consultații cetățenilor;\n12:00 - pornirea spre bulevardul C. Negruzzi - bulevardul Ștefan cel Mare și Sfânt;\n12:20 - 12:50 - staționare în preajma intrarii principale a Centrului Național Anticorupție, în apropiere de stația Universității de Medicină, acordarea de consultații cetățenilor;\n12:50 - pornire retur spre PMAN.\nDelegația din Estonia se va afla în Republica Moldova în perioada 18 - 24 martie. Pe parcusul vizitei, membrii acesteia vor avea mai multe întâlniri cu autoritățile publice locale, avocați, notari, executori judecătorești, mediul academic, studenți. Întâlnirile vor avea avea loc în orașele Cahul, Comrat, Ungheni și Chișinău.\nProiectul ”Farmacia juridică” a fost lansat de Uniunea Juriștilor din Estonia. În fiecare lună, în șase regiuni din Estonia, avocați, notari, executori judecătorești și consilieri juridici oferă consultații pro bono cetățenilor. \n"}