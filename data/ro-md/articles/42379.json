{"id":42379,"title":"Șeful Parcului Urban de Autobuze se scuză: „Nu e vina mea că din 2006 nu a fost investit niciun bănuț la întreprindere”","content":"„Nu sunt vinovat că din anul 2006 nu a fost aruncat niciun bănuț la întreprindere pentru investitițiicapitale. Nu sunt vinovat că termenul exploatare este depășit de 2 ori la toate autobuzele, nu sunt vinovat că se învechește metalul”, a declarat Capcelea.\nȘeful Parcului Urban de Autobuze recunoaște că șoferul autobuzul de pe linia Chișinău-Ghidighici nu a avut dreptul să transporte pasageri după ce a observat problema tehnică.\n„Autobuzul a fost planificat la ruta 46. Dimineața a ieșit pe traseu în stare bună. Din cauza uzurii avansate a metalului și a vârstei autobuzului de peste 20 de ani, și din cauza părții carosabile care duce la defecțiuni, s-a desprins aripa metalului de la podea și s-a format gaura. Șoferul a decis să aducă călătorii până în oraș, după care s-a retras în parc și de atunci staționează în așteptarea reparației”, spune Capcelea.\n „Nu cred că este cazul să fiu demis, pentru că dacă vorbim despre situația de la întreprindere, unicul neajuns e că nu avem unități de transport. În rest, întreprinderea a fost menținută pentru a nu fi dezmembrată și privatizată”.\nDe cealaltă parte, Silvia Radu susține că demisia lui Capcelea este o acțiune necesară.\nDomnul Capcelea este de 13 ani în funcție. De 13 ani a demostrat că este incapabil să gestioneze întreprinderea. Acum 13 ani erau 300 de autbobuze, iar acum au rămas 100. Nu a fost capabil să prezinte un caiet de sarcini pentru a fi aprobat la consiliu. Oamenii trebuie să moară ca cineva să plece din funcție? Sunt prea multe păcate pe capul acestei întreprinderi ca el să nu demisioneze”, a adăugat primarul general interimar.\nParcul Urban de autobuze are 124 de autobuze, toate cu termenul de exploatare depășit. "}