{"id":43543,"title":"Deputați din Primul Parlament solicită actualului Legislativ ca până în toamnă să pregătească foaia de parcurs pentru Unire","content":"„Centenarul Unirii nu este doar un recurs la memorie ci și un prilej de necesară regăsire națională. Luînd act de inițiativa consiliilor locale din Moldova care au semnat declarații simbolice de Unire, ne exprimăm susținerea și solidaritatea cu aceste localități. Zilele Centenarului  sunt cel mai bun mod de a-i spune lui Igor Dodon: „Pe aici nu se trece””, a declarat unul dintre semnatarii declarației.\nDeputații primului Parlament sunt convinși că Unirea este necesară inclusiv din punct de vedere economic:\n„Argumente în favoarea Unirii și care ne arată pericolul în care suntem în această regiune și că anume Unirea ne-ar salva sunt mult mai multe. Moldova este într-o situație economică catastrofală și evoluează spre tot mai rău. Consumăm jumătate din ceea ce producem. Nicio altă țară din Europa nu se află la un așa nivel”.\nUn alt aspect pe care l-au semnalat autorii declarației este necesitatea ca minoritățile etnice să nu se opune procesului de reunificare.\n„Noi propunem un demers realist, înțelegem că acest lucru nu se poate întâmpla peste noapte. Este crucial ca în sfârșit și Republica Moldova să-și spună cuvântul și minoritățile etnice. Așteptăm ca ei să înțeleagă, uitându-se în Ucraina ce vor rușii. Ei vor ca rușii din Ucraina să se afle în Rusia. De ce atât de mult se pledează pentru reîncorporarea Traninstriei? Dacă ne uităm la moldovenii care au plecat și nu au mai revenit, numărul total al moldovenilor care se află în România este mai mare decât numărul moldovenilor din Transnistria. Trebuie să abordăm la scară internațională acest subiect, iar pentru asta avem nevoie de oameni competenți la putere”, a conchis un alt semnatar."}