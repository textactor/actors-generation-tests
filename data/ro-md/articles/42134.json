{"id":42134,"title":"FOTO. Au parcurs 502 km și au traversat 14 raioane ale Moldovei: Participanții la Ultramaraton 2018 au trecut linia de finish","content":"Participanții au avut parte de trei zile de alergare fără pauză în condiții meteorologice aspre și sute de kilometri parcurși atât ziua, cât și noaptea.\nCea mai lungă etapă a fost cea din raionul Bălți, alergătorii depășind distanța unui semimaraton, 21 km. Cele mai multe etape au fost în UTA Găgăuzia, distanța totală în această regiune fiind de 68 km. Alergătorii au alergat etapele de noapte în raioanele Sîngerei, Telenești, Cimișlia și Basarbeasca.\nCei mai mulți participanți au fost la etapa 22 din Chișinău - 55 de alergători, etapa de finiș din raionul Taraclia - 52 sportivi și la etapele 20 din Strășeni și 23 din Chișinău - câte 40 de participanți.\nPe întreg traseul, localnicii au ieșit în întâmpinarea alergătorilor și le-au oferit gustări, băuturi calde și multă susținere. În unele localități, împreună cu sportivii au alergat zeci de copii, iar în altele, participanților li s-au alăturat chiar primarul sau echipa de fotbal din localitate. Cele mai active în acest sens au fost raioanele Ocnița și Călărași, iar prin toată Moldova, în jur de 300 de persoane au încurajat sportivii, oferindu-le susținere chiar și la miez de noapte.\nStartul Rubicon 2018 a fost dat în orașul Ocnița a raionului de nord a Moldovei cu aceeași denumire, în data de 9 februarie, la ora 11:00, și a fost trecut de 33 de participanți, iar finișul a avut loc în localitatea Mirnoe din raionul Taraclia de la sudul Moldovei, pe 11 februarie, la ora 17:27, la care au ajuns 52 de alergători."}