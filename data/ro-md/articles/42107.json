{"id":42107,"title":"Germania amendează Airbus cu peste 81 de milioane de euro. Care este cauza","content":"Procurorii din Munchen au cercetat dacă Airbus a dat mită pentru a obţine un contract în valoare de 2 miliarde de euro. La rândul ei, compania respinge acuzaţiile.\nProcurorii afirmă într-un comunicat că nu au descoperit dovezi legate de existenţa mitei, dar spun că Airbus nu a reuşit să justifice plăţi în valoare de peste 100 de milioane de euro efectuate în conturile a două companii paravan.\nGrupul mamă al Airbus  a furnizat fonduri care au reprezentat o sumă de trei cifre în milioane de euro companiilor Vector Aerospace şi City Chambers Limited, se mai arată în comunicat.\nAirbus este investigată separat în Franţa şi Marea Britanie, în legătură cu conduita agenţilor şi intermediarilor pentru vânzările de avioane comerciale în străinătate."}