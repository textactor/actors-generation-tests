{"id":43480,"title":"FOTO. Fără bani la spital? Ministrul Sănătății a solicitat conducerii Institutului Oncologic să elimine consultațiile contra cost","content":"Oficialul a vizitat Secția spitalicească, unde a discutat cu pacienții despre  calitatea serviciilor medicale acordate, despre tratament, dar și despre problemele pe care le întâmpină în cadrul instituției.\nPacienții au declarat că este necesară reparația secțiilor, dotarea cu mobilier nou și echipamente medicale performante.\n Ministrul Sănătății a dat asigurări că se vor depune eforturile necesare ca această instituție să dispună de toate condițiile necesare, astfel încât pacienții să beneficieze de cele mai bune metode de tratament.\nDe asemenea, Svetlana Cebotari a solicitat conducerii instituției ca să fie eliminate complet consultațiile planificate de către medici în cadrul Secțiilor spitalicești, contra plată, din moment ce în cadrul Centrului Consultativ Diagnostic sunt absolut gratuite.\nOficialul a  subliniat și importanța unei comunicări eficiente cu pacienții și le-a sugerat să-și schimbe atitudinea față de bolnavi. \n"}