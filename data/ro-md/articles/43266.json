{"id":43266,"title":"Altfel de moarte. Un stat din SUA va folosi gazarea cu nitrogen ca metodă de execuţie","content":"Noua metodă a fost anunţată într-o declaraţie a procurorului general din Oklahoma, Mike Hunter, şi a directorului Departamentului Închisorilor, Joe Allbaugh.„Metoda de execuţie cu gaz a fost aleasă pentru că este eficientă, simplu de administrat, uşor de obţinut şi nu necesită proceduri medicale complexe. Cred în justiţie pentru victime şi familiile lor şi în pedeapsa capitală ca fiind potrivită pentru cei care comit astfel de crime\", a declarat Hunter.\nExecuţiile în acest stat au fost suspendate după execuţia eşuată a lui Clayton Lockett la 29 aprilie 2014.Bărbatul, condamnat pentru crimă, a încercat să părăsească patul mobil pe care se afla, gemând de durere.\nPentru implementarea noii scheme ar putea fi nevoie de trei-patru luni, la care s-ar adăuga o perioadă de analiză la nivel federal de 150 de zile. "}