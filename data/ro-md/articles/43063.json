{"id":43063,"title":"Profesor: Inteligența Artificială va genera o epidemie de sinucideri. Toți oamenii se vor bate pe 500 de milioane de locuri de muncă","content":"Kak a spus că omenirea va intra într-o „distopie a şomajului”, în care doar 500 de milioane de locuri de muncă vor mai fi disponibile în lume, scrie go4it.ro. În acest moment, populaţia planetei este de 7,6 miliarde de persoane. Potrivit lui, vehiculele autonome vor lăsa o treime din populaţia planetei fără loc de muncă. Astfel, numărul celor care vor consuma alcool, droguri şi vor intra în depresie va creşte accelerat.\nMai mult, futurologul Ian Pearson a spus că inteligenţa artificială va deveni atât de puternică, încât oamenii nu vor avea altă soluţie decât să să contopească cu ea, într-o nouă specie, numită „homo machinus”.\nAceastă teorie este susţinută şi de Susan Schneider, expert de la Universitatea din Connecticut şi Institutul pentru Studii Avansate de la Princeton, care crede că este foarte posibil ca în univers să existe civilizaţii foarte avansate, unele vechi de miliarde de ani, care au depăşit faza organică. Aceste forme de viaţă sunt, în opinia ei, guvernate de tehnologie şi nu de biologie. „Şi pe Terra viitoarele civilizaţii vor fi şi ele bazate pe inteligenţa artificială”, a declarat Schneider.\nMiliardarul Elon Musk crede, de asemenea, că oamenii vor fi nevoiţi să devină cyborgi pentru a nu fi irelevanţi în viitor. Pe măsură ce sistemele de inteligenţă artificială se dezvoltă, oamenii vor trebui să compenseze slăbiciunile biologice pe care le au prin integrarea de computere în propriile creiere, a declarat Musk la World Government Summit în Dubai.\nAstfel, oamenii vor beneficia de o putere de procesare mai ridicată şi vor putea concura mai bine cu roboţii în competiţia pentru locurile de muncă. Primele joburi care vor dispărea vor fi cele ale şoferilor, deoarece aceştia vor fi înlocuiţi în curând de sistemele autopilot de pe maşini, potrivit lui Elon Musk."}