{"id":42260,"title":"Vinăria Purcari, listată la Bursa de Valori București. Tranzacția oficială a fost semnată astăzi","content":"„Îi felicit pe reprezentanții companiei pentru tot procesul. Mi-a plăcut drumul pe care l-au avut până astăzi. Îi felicit că au luat decizia de a-și deschide compania la bursa de valori București și sunt convins că acest pas îi va ajuta în planurile pe care le au pentru viitor. O să le urmărim cu mare interes evoluția viitoare”, a declarat Directorul General al Bursei de Valori București, Adrian Tănase.\nVicepreședintele Autorității de Supraveghere Financiară, Mircea Ursachi și-a exprimat mulțumirea față de faptul că pe piața listărilor apar sfere noi.\n„Nu credeam că în conjunctura actuală internațională pe piețele de capitl  voi avea ocazia să vin la o listare în acest an. Piața vrea să se capitalizeze, cu o piață reglementată, prin Bursa de Valori București. Este cu atât mai important în conjunctura economică actuală. Sfere noi apar pe piața listărilor. După telecomunicații, sistemul medical fast-food, iată acum și industria vinurilor”, a spus Ursachi.\nDe asemenea, oficialul a remarcat colaborarea permanentă care există între țara noastră și România, dar și discuțiile care sunt duse în permanență asupra problemelor legislative la nivel european.\n„Semnalul de astăzi este o invitație pentru mediul economic din Moldova de a alege această cale de finanțare. E un moment de bucurie, e un moment-model inclusiv pentru agenții economici românești”, a adăugat Ursachi.\nMihai Gribincea, Ambasadorul Republicii Moldova în România, Mihai Gribincea este convins că listarea Purcari la Bursa de Valori București va contribui și mai mult la fortificarea relațiilor de prietenie dintre Moldova și România.\n„Evenimentul se înscrie perfect în logica relațiilor dintre Moldova și România. În ultimii ani am marcat o excelentă colaborare în toate domeniile. Guvernul României a sprijinit constant și dezinsteresat Moldova în toate reformele. România este principalul partener comercial al Moldvei și așa ne dorim să rămână”, a declarat Gribincea.\n Directorul companiei „Purcari”, Victor Bostan susține că odată cu listarea la Bursa de Valori, compania pe care  conduce își trasează noi culmi pe care își propune să le atingă.\n„Listarea la Bursa de Valori înseamnă o nouă etapă în dezvoltare. Prin această listare oferim investitorilor expunerea pe un nou segment de busines, unul dinamic și cu perspective atractive. Este încununată o perioada în care am dovedit că  produsele de calitate și o muncă de asiduă reprezintă calea spre creșterea afacerii. Obiectivul nostru este devenim un lider recunoscut pe piața de vin din regiune. Să devenim un campion al ramurii”, a declarat Bostan.\nOferta Purcari s-a desfășurat în perioada 29 ianuarie - 8 februarie. Oferta a fost bine primită, tranșa dedicată investitorilor retail fiind suprasubscrisă de peste patru ori.  Prețul final al Ofertei a fost de 19 RON/acțiune, valoarea totală a ofertei ajungând la peste 186 milioane RON, echivalentul a 50 milioane de dolari."}