{"id":42693,"title":"CSM de peste Prut dă aviz negativ pentru revocarea Codruței Kovesi","content":"Decizia a fost luată cu șase voturi pentru și unul împotrivă.\n„Am decis respingerea solicitării ministrului Justiției cu privire la posibilitatea revocării din funcție a procurorului-șef al DNA. În zilele următoare, hotărârea va fi transmisă decidenților. Motivarea va fi una amplă, asumată și în mod categoric una de ordin tehnic”, a spus vicepreședintele CSM Codruț Olaru.\nDecizia de a o revoca sau nu pe Kovesi aparține președintelui Klaus Iohannis.\nMinistrul Justiţiei din România a anunţat joia trecută declanşarea procedurilor de revocare din funcţia de procuror şef al DNA a Laurei Codruţa Kovesi, prezentând un raport de 36 de pagini cu 20 de „categorii de acte şi fapte” din perioada februarie 2017 - februarie 2018, pe care Toader i le impută şefei DNA. Kovesi a transmis, a doua zi, că va urma procedura legală şi se va prezenta, oricând este nevoie, să răspundă, punct cu punct, tuturor afirmaţiilor prezentate de ministrul Justiţiei."}