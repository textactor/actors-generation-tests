{"id":42522,"title":"Cea mai mare tumoare pe creier din lume, extirpată de medicii din India","content":"Operaţia, care a durat şapte ore, a avut loc pe 14 februarie la Spitalul Nair. Ştirile despre această procedură nu au apărut însă decât recent după ce spitalul s-a asigurat că intervenţia chirurgicală a avut succes, în condiţiile în care pacientul - Santlal Pal - şi-a revenit după operaţie, au indicat joi medicii de la această instituţie.„Tumoarea a fost atât de mare, încât părea că un alt cap se afla în vârful capului pacientului\", a declarat prin telefon din Mumbai unul dintre membrii echipei de chirurgi, Srikanth Balasubramaniam.„Am verificat arhiva în care se indică că recordul anterior a fost dat de extirparea unei tumori cerebrale de 1,4 kilograme, tot la Mumbai\", a adăugat el. Din cauza tumorii, Pal nu a mai putut vedea şi a devenit anemic. Potrivit doctorilor, în urma intervenţiei, bărbatul îşi va recăpăta gradual vederea şi starea de sănătate. Pal, de profesie comerciant, a trăit cu tumora timp de trei ani. El a fost refuzat de medicii de la trei spitale care i-au spus că tumoarea sa este inoperabilă."}