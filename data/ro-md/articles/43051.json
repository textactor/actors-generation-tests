{"id":43051,"title":"VIDEO. 8 martie în Europa: Poemul dedicat de Vladimir Putin femeilor","content":"Protestul de amploare din Madrid este menit să atragă atenţia asupra discriminării, hărţuirii şi violenţelor la care sunt supuse femeile în Spania. Potrivit statisticilor, doar anul trecut, 99 de femei spaniole au fost ucise de către partenerii lor de viaţă. Protestatarele mai cer să fie la fel de bine plătite ca bărbaţii, când lucrează pe posturi similare. În medie, salariile femeilor sunt cu 15 la sută mai mici decât ale bărbaţilor.\nÎn Turcia, Ziua Femeii a fost marcată printr-una dintre cele mai mari manifestaţii organizate în ultimii cinci ani în această ţară. Protestatarele au ocupat unul dintre cele mai importante bulevarde ale Istanbulului pentru a atrage atenţia asupra situaţiei femeilor. Au cerut mai multă libertate şi sfârşitul patriarhatului.\n„Violenţa împotriva femeilor, violurile, nu doar asupra femeilor, dar şi a copiilor, sunt atât de frecvente. Vrem doar normalitate, nimic mai mult.”\nÎn Rusia, însuşi preşedintele a ţinut să le felicite pe femei de ziua lor. Vladimir Putin a recitat la televiziunea naţională un poem închinat femeii.\nȘi-ncărunţită când îi vine vremea.\nGestul liderului de la Kremlin nu poate ascunde însă realitatea. Anul trecut Rusia a decriminalizat violenţa domestică, iar pedepsele pentru agresarea soţiei de către soţ au coborât de la doi ani de închisoare, la două săptămâni."}