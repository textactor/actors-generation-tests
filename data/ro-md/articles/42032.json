{"id":42032,"title":"Proiect gigant. Finlanda ar putea fi legată de Estonia prin cel mai lung tunel feroviar submarin din lume","content":"Printre argumentele necesității acestei construcții se numără și faptul că zeci de mii de estonieni lucrează în regiunea Helsinki şi mulţi dintre ei fac naveta săptămânal pe mare. Totodată, mulţi turişti finlandezi vizitează Tallinn.\n  Tunelul propus, cu o lungime de 103 de kilometri, ar scurta durata călătoriei între Helsinki şi Tallinn la aproximativ 30 de minute, faţă de cel puţin 90 de minute în prezent.\nDe asemenea, tunelul feroviar ar conecta aeroporturile dintre cele două capitale şi de asemenea ar face legătura cu Rail Baltica, o conexiune feroviară care ar urma să facă legătura între Varşovia şi Tallinn începând cu anul 2026.\n Fără un tunel feroviar, traficul de pasageri între cele două ţări este prognozat să crească de la nouă milioane în 2017 până la 14 milioane în 2050."}