{"id":43272,"title":"Experți energetici: „ANRE va aproba tarifele pentru gazele naturale în lipsa transparenței”","content":"„Am primit o scrisoare prin care am fost informați că răspuns la întrebările noastre vom primi până pe 30 martie, dar mâine ei vor să anunțe tarifele. Societatea civilă devine mai incisivă în tot ce ține de detalii, vrem să aflăm detalii thenice care afectează în mos substanțial facturile pe care le plătim”, a declarat Victor Parlicov.\nExpertul în energetică, Sergiu Tofilat susține că există mai multe neclarități în ceea ce ține de noile tarife propuse:\n„ANRE când aprobă tarifele la gaz, stabilește prețul mediu de import în lei, reieșind din prețul în dolari fixat în contract și din cursul valutar mediu pe tot anul stabilit în prognoză de către Ministerul Economiei. Noi am întrebat ministerul din ce motiv cursul mediu al dolarului pentru anul curent este stabilit 17,68 lei. Ținem cont de faptul că pe parcursul anului trecut cursul dolarului a scăzut de la 20 de lei la 16,8 lei. Astăzi este în continuare în scădere. Deci în tarif este cu un leu mai mult. Menționez că reducerea cursului cu 1 leu, contribuie la dimminuarea tarifelor cu 3,4%”.\nA doua întrebare la care au vrut să afle răspuns experții ține de repartizarea veniturilor din tranzitul de gaze. Potrivit proiectului ANRE, acesta se împarte 50 la 50 între Moldova și regiunea transnistreană. Experții sunt convinși că repartizarea veniturilor trebuie să țină cont de structura costurilor.\n„Actualmente veniturile se impart 50 la 50, dar ar trebui să fie 71% pentru Moldova și 29% pentru Tranisnstria”, a declarat Tofilat.\nExperții în energetică susțin că prețurile la gazele naturale ar trebui să se ieftinească cu 34%. De cealaltă parte, ANRE prezice o ieftinire de cel mult 20%.\n"}