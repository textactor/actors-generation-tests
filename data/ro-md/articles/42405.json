{"id":42405,"title":"Chirtoacă îi ia apărarea lui Capcelea: „Omul nu a fost lăsat să-și îmbunătățească activitatea”","content":"„Iată cu Capcelea. Consiliul a blocat de fiecare dată inițiativele. Omul nu a fost lăsat de către CMC să-și îmbunătățească activitatea. Ca acum să-i dea în cap tot lui”, a declarat Dorin Chirtoacă.\nMai mult, primarul demisionar spune că și pe parcursul activității sale i-au fost puse mai multe piedici politice:\n„Am făcut maxim posibil din resursele pe care le-am avut. Sunt lucruri care nu-mi plac nici mie. Am avut încredere în oameni, nu i-am dat la timp afară. Am fost blocat din toate părțile de toate Guvernele cu care au fost. Nu m-au lăsat să fac lucruri ca acum să mi se reproșeze că nu le-am făcut”.\nChirtoacă a mai spus că în condițiile în care nu există resurse suficiente, este dificil să se facă realizări.\n„Ceea ce se întâmplă în ultimul an sunt tot continuarea proiectelor mele. Unele proiecte sunt blocate, Kaufland iarăși este proiectul meu. Mă deranjează fiecare băltoacă și fiecare groapă, datr când bugetul îți este tăiat, este inechitabil să fii acuzat că ești rău”, a conchis Chirtoacă."}