{"id":43342,"title":"Au folosit un smartphone vechi pentru a face operație pe creier. Care este procedura","content":"„Scopul nostru iniţial este de a reduce preţul echipamentului neuroendoscopic. Am ajuns să creăm o nouă metodă mai intuitivă şi mai fluidă pentru realizarea acestor proceduri” ”, a precizat co-autorul proiectului, Mauricio Mandel, doctor şi profesor la Universitatea São Paulo.\nMandel şi colegii săi au testat camera de la smartphone într-o serie de intervenţii chirurgicale. Procedurile implicau perforarea nasului, gurii sau capului pacientului şi utilizarea unui endoscop în incizie.\nÎn mod normal, aceste proceduri necesită o cameră video în capătul endoscopului şi filmează interiorul capului pacientului. Video-ul este afişat pe un monitor amplasat lângă masa de operaţie. Astfel, chirurgii  se uită la monitor şi nu la capul pacientului.\nÎn cadrul studiului, autorii au montat iPhone-urile de modele 4, 5 şi 6 pe endoscopuri cu ajutorul unui adaptor special. Au efectuat acest tip de procedură pe 42 de pacienţi. Noua  tehnologie le-a permis medicilor să fie concentraţi pe pacienţi, uitându-se la ecranul telefonului şi nu la un monitor. Folosind Wi-Fi-ul din dotarea smartphone-urilor, chirurgii au transmis live imaginile pe care membrii echipei le puteau privi din afara salonului de operaţie.\nConform autorilor, toate cele 42 de operaţii au avut succes şi nu a apărut nicio complicaţie care putea să implice utilizarea smartphone-ului. Mai mult decât atât, doctorii au ales să nu mai revină la metoda tradiţională."}