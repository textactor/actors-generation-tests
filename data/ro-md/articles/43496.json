{"id":43496,"title":"DOC. Noi propuneri în proiectul privind decriminalizarea infracțiunilor economice. Recomandările experților CRJM","content":"Este vorba despre infracțiunile de practicare ilegală a activităţii de întreprinzător; practicarea ilegală a activităţii financiare; pseudoactivitatea de întreprinzător; evaziunea fiscală a întreprinderilor, instituţiilor şi organizaţiilor; evaziunea fiscală a persoanelor fizice; transportarea, păstrarea sau comercializarea mărfurilor supuse accizelor, fără marcarea lor cu timbre de control sau timbre de acciz.\n„Liberarea se aplică de către judecător dacă sunt întrunite cumulativ următoarele condiții: dacă anterior persoana nu a fost liberată de pedeapsă penală pentru aceeași faptă, persoana a înlăturat încălcările și a reparat prejudiciul cauzat și a achitat în bugetul de stat dublul maximului amenzii prevăzute de CP pentru infracțiunea respectivă. Liberarea de răspundere penală presupune exonerarea nu doar de plata amenzii, dar și executării pedepsei cu închisoarea, muncii neremunerate în folosul comunității etc”, menționează cei de la CRJM.\n„Versiunea nouă a proiectului de lege prevede că art. 244 și 2441 alin. (1) CP nu vor mai fi sancționate cu închisoare, iar prevederile în vigoare ale art. 241 și 250 CP nici acum nu prevăd pedeapsa cu închisoare. Instituția liberării de pedeapsă penală se aplică doar de judecător și doar la finalizarea judecării cauzei. Este ilogic ca noul temei de liberare de pedeapsă penală să se aplice acestor infracțiuni, deoarece, în cel mai rău caz, fără a fi liberat de pedeapsă, un acuzat va putea fi condamnat la amendă și este absurd să credem că acesta va accepta să plătească în plus și dublul amenzii. Pe de altă parte, este ilogic ca, prin noul temei de liberare de pedeapsă să fie înlăturată interdicția de a exercita o anumită activitate, deoarece interdicția reeducarea nu este scopul ei principal, ci protecția interesului public”, spun ei.\n„Pedeapsa cu închisoare este prevăzută la art. 241 prim alin. (2) CP, art. 242 CP și art. 2441 alin. (2) CP, atunci când amendarea nu este suficientă. Art.75 alin. (2) CP prevede că, în cazul pedepselor alternative, pedeapsa cu închisoare are un caracter excepțional și se aplică atunci când gravitatea infracțiunii și personalitatea infractorului fac necesară aplicarea pedepsei cu închisoare, iar o altă pedeapsă este insuficientă și nu și-ar atinge scopul. Judecătorii sunt mai degrabă dispuși să aplice amenda decât închisoarea. Pe de altă parte, în cazul celor 3 componențe de infracțiuni, pedeapsa cu închisoare nu depășește 5 ani, iar potrivit unei practici răspândite, judecătorii dispun suspendarea executării pedepselor cu închisoarea de până la 5 ani în cazul în care infracțiunea a fost comisă pentru prima dată. Cu alte cuvinte, eficiența noului temei de liberare de pedeapsă va fi limitată sau chiar acesta nu va avea niciun impact practic”, mai adaugă experții, îndemnând autorul proiectului să excludă art. 911 CP din proiect.\nTotodată, potrivit juriștilor CRJM, ultima versiune a proiectului mărește amenzile pentru unele infracțiuni, acestea nefiind consistente. Experții au formulat câteva recomandări pentru adoptarea acestora:\n"}