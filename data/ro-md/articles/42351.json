{"id":42351,"title":"Fostul președinte al r. Ialoveni: Vreau să-mi dedic viața familiei, nu politicului","content":"„Am decis să plec nu numai din funcție, dar cred că și din politică și vreau să-mi dedic viața familiei, nu politicului. Nu sunt omul care să fac business din politică și dacă mulți vin în funcții ca să-și facă averi. Eu am constatat că am venit cu același apartament pe care l-am procurat muncind în Portugalia și aceeași mașină și plec exact cu aceeași avere. Și am niște propuneri chiar de mulți ani de acum să plec în privat și tot mă țineau, mă țineau, ba alegeri, alegeri iarăși. Și acum am decis că e timpul să plec”, a explicat Dimitriu.\nEl spune că nu a avut „nicio presiune din partea niciunui organ de stat, nici SIS-ul, nici dosar nu am”.\n„Cu instituțiile de drept am doar o colaborare bună. Eu, personal, nu am avut nicio presiune. În caz că există astfel de presiuni, atunci ar trebui să iasă și să vorbească toți. Nu discuții doar pe Facebook, să scrie mesaje în privat, dar să spună lucrurilor pe nume, ce se întâmplă”, a mai adăugat fostul președinte de raion.\nFost membru al Partidului Liberal Democrat din Moldova, Anatolie Dimitriu a părăsit formațiunea în 2017."}