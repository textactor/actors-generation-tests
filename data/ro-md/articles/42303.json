{"id":42303,"title":"Scandal la nivel înalt peste Prut: Premierul român, criticată pentru că a folosit cuvântul „autiști” în sens peiorativ","content":"„Acest lucru este foarte îngrijorător şi arată nivelul de înţelegere de către politicieni a autismului şi a problematicii oamenilor cu aceasta condiţie, nivelul real de empatie şi aplecare al demnitarilor faţă de nevoile acestor cetăţeni. 1 din 100 de romani are o tulburare din spectrul autismului. Aşadar, există aproape 200 000 de „autişti” (plus familiile lor), şi ei tot cetăţeni romani, care aşteaptă să fie tratati cu respect de catre reprezentantii statului român\", precizează asociaţia.\nPreşedintele Federaţiei pentru drepturi şi resurse pentru persoanele cu tulburări din spectrul autist a sesizat Consiliul pentru Combaterea Discriminării în legătură cu afirmaţiile premierului român. CNCD aşteapta înregistrarea sesizării pentru a face verificări.\nAnterior, Dăncilă îi catalogase drept „autişti” pe cei care dezinformează UE.\n„Cum poate un europarlamentar să îndepărteze România de Europa? Un om care nouă ani a stat la Bruxelles cunoaşte instituţiile, cunoaşte regulile europene şi ştie cât de importantă este participarea noastră ca stat membru în această construcţie europeană. Legat de parteneriatul strategic - este primul Guvern care are un vicepremier care se ocupă de parteneriate strategice, în special pe parteneriatul strategic cu SUA. Deci cred că doar aceste două lucruri arată, să mă exprim elegant, că dezinformează şi că ştiu realitatea, dar nu vor să o accepte şi să o vadă. Aceşti oameni cred că sunt autişti şi nu văd şi nu aud ceea ce este vizibil pentru toţi cei de bună credinţă”, a conchis ea.\nUlterior, după o serie de critici, Dăncilă și-a cerut scuze public pentru declarația făcută și a precizat că prin comparația făcută nu a dorit să aducă jigniri persoanelor cu tulburări din spectrul autismului.\n„Îmi pare rău că s-a făcut această analogie, nu a fost în intenția mea și vă asigur că nu aș face acest lucru niciodată. Am să sun personal la cei care au făcut această sesizare și am să le spun că nu a fost intenția mea. Voi face toate demersurile, nu pentru a evita o sancțiune, să nu înțelegeți acest lucru. Chiar îmi pare rău că s-a înțeles acest lucru”, scrie în reacția lui Dăncilă."}