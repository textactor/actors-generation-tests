{"id":43149,"title":"Adresele pentru amenajarea terenurilor de joacă pentru copii, aprobate cu emoții. Ședință tensionată a unei comisii CMC","content":"Decizia privind viitoarea amenajare a terenurilor de joacă a venit ca un răspuns la cererile semnate de mai mulți părinți și locuitori ai Capitalei, a raportat consilierul PSRM, Petru Burduja.\nBanii pentru acest proiect urmează a fi alocați din bugetul municipal, conform anexei nr. 4, „cheltuieli cu destinație specială”, a declarat membrul Comisiei, Alexandr Comarov.\nTotodată, un reprezentant al asociației obștești „S.O.S. Minor” care nu s-a prezentat, a declarat că, de fapt, ar fi vorba de o acțiune cu caracter populist a socialiștilor. Potrivit acestuia, persoanele afiliate PSRM ar fi discutat cu oameni din mai multe sectoare ale Capitalei și le-ar fi promis amenajarea acestor terenuri de joacă în schimbul unui vot pro-PSRM la viitoarele alegeri.\nPetru Burduja a negat în mod categoric aceste acuzații, spunând că „PSRM nu a făcut niciodată politică” în Consiliul Municipal. Reprezentantul „S.O.S. Minor” a părăsit ședința.\nDupă amenajarea terenurilor pentru copii, urmează instalarea mai multor terenuri pentru work-out și fitness, au informat sursele din cadrul Comisiei pentru gospodăria locativ-comunală.\n"}