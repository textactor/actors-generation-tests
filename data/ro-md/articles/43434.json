{"id":43434,"title":"Un nou aviz critic al Comisiei de la Veneția: Modificarea sistemului electoral contravine recomandărilor anterioare","content":"Specificând că o reformă electorală de succes se bazează pe, cel puțin, respectarea standardelor și recomandărilor internaționale, pe consensul public larg și aplicarea cu bună credință a legislației, Comisia de la Veneția și ODIHR au accentuat că legislatorii de la Chișinău nu au ținut cont de recomandarea de a nu interveni în regulile electorale în actualele condiții politice. Rămâne de văzut, specifică experții, cum va fi pus în aplicare sistemul mixt în viitoarele alegeri.\nSalutând măsurile specifice de încurajare a partidelor să nominalizeze femei în circumscripțiile uninominale, precum și reducerea cu 25 la sută a donațiilor de finanțare a campaniei, experții internaționali au fost sceptici în ceea ce privește independența comisiei abilitate de guvern cu determinarea circumscripțiilor, a faptului că nu e prevăzut un sistem de revizuire a limitelor circumscripțiilor, evidențierea procedurilor împotriva deciziilor comisiilor electorale și împotriva candidaților.\nAvizul amintește despre conținutul similar al referințelor date anterior la încercările guvernanților de la Chișinău de a modifica radical sistemul electoral, notează sursa citată. Atât expertizarea propunerilor din 2014, cât și cele din 2017 au exprimat îngrijorarea față de introducerea sistemului electoral mixt în locul celui proporțional.\nÎn altă ordine de idei, Comisia de la Veneția a dat o apreciere pozitivă proiectului de lege privind modificarea articolului 42 al Constituției Republicii Moldova privind dreptul cetățenilor la asociere.\n"}