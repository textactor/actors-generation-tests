{"id":43541,"title":"Cunoaşte o altă viziune asupra farmaciilor","content":"Acești specialiști au fost înlocuiți, cu timpul, de alt gen de farmaciști, care obțin această specialitate la colegiile și universitățile de medicină. Pentru a afla mai multe despre farmaciștii de azi și activitatea acestora în cadrul unei farmacii din zilele noastre, am mers în cea mai apropiată farmacie, pentru a ne satisface curiozitatea și a pune mai multe întrebări unui farmacist cu experiență, care este Olga Veleșco, farmacistă din rețeaua Hippocrates. -  În farmacie muncesc farmaciști și consultanți. De studii speciale au nevoie doar farmaciștii. Cei care administrează un aparat de casă în farmacie (sau cei de la „prima masă”, cum mai obișnuiesc să le spună acestora farmaciștii), au nevoie de studii speciale, ne explică Olga Veleșco, farmacist în una dintre cele 134 de farmacii Hippocrates din țară. Dar studiile nu se opresc după absolvirea colegiilor sau a universităților. Ele au un caracter continuu în cadrul cursurilor de perfecționare profesională și a cursurilor noastre din rețeaua Hippocrates. Traning-urile țin de formarea profesională și de studierea produselor și permit familiarizarea cu noile produse și cu toate noutățile de pe piața farmaceutică. Potrivit interlocutoarei noastre, de cele mai multe ori oamenii ajung la farmacie din trei motive majore, după care pot fi divizați și cumpărătorii. Prima categorie sunt cei, care intră în farmacie în perioada unor afecțiuni sezoniere. Există două astfel de perioade: cea estivală, când pacienții acuză diverse alergii, arsuri, traume, și perioada rece a anului, când la mare căutare sunt preparatele împotriva gripei și a răcelii. A doua categorie sunt cei, care se adresează farmaciștilor anul împrejur, în legătură cu bolile cronice pe care le au și care solicită un tratament sistematic. Și ultima categorie de cumpărători sunt cei, care intră în farmacii după mărfuri de primă necesitate sau produse conexe. Acestea sunt mamele, care au nevoie de alimentație pentru copii și produse de igienă, sau femeile care preferă diferite cosmetice terapeutice. Noi am înterebat-o pe doamna Veleșco și dacă există cazuri, când farmaciștii recomandă consumatorilor preparate, pe care le-au folosit personal, sau preparate, de calitatea cărora nu sunt siguri.- Da, se mai întâmplă să dăm sfaturi. Mai ales în cazul preparatelor eliberate fără rețetă. La fel în cazul produselor cosmetice și a celor conexe. Rețetele sunt prescrise exclusiv de medici, iar în rețeaua noastră se respectă strict regulile de eliberare a medicamentelor. Ținând cont de faptul, că și noi ne îmbolnăvim și avem grijă de cei apropiați, putem recomanda acele preparate, pe care le-am testat personal, să zicem așa, și care știm că sunt cu adevărat eficiente. Ce ține de calitatea medicamentelor, aceasta este o chestiune foarte importantă pentru farmaciștii noștri. Pentru că de ea depinde sănătatea pacientului și eficiența unui tratament. Eu activez într-o rețea mare de farmacii, în care această întrebare este la ordinea zilei. Cartea noastră de vizită sunt preparatele de calitate. La recepționarea medicamentelor se verifică toate certificatele de calitate și numerele de înregistrare după Registrul de stat al medicamentelor. Acest lucru se referă atât la preparatele de producție locală, cât și la cele de import. De aceea, când recomand un medicament sau altul, sunt sigură de calitatea acestuia și o fac cu încredere.  Potrivit farmacistei «Hippocrates» cu care discutăm, nu putem vorbi despre eficiența unor preparate medicale, judecând doar după prețul acestora.- În realitate, nu există o poziție univocă în acest sens, deoarece printre denumirile comerciale ale unui preparat există o denumire de brand și mai multe generice. Un generic poate fi comercializat sub o denumire brevetată internațional, dar și nebrevetată, care diferă de cea a companiei creatoare și care, deseori, diferă substanțial inclusiv din punct de vedere al prețului. De obicei, majoritatea preparatelor generice corespund standardelor de calitate și noi le recomandăm cu încredere, pentru că, astfel, consumatorul nostru economisește substanțial. Dar există și cazuri, când cel mai oportun este procurarea unui preparat al unui producător de top, care este mai scump, dar care a trecut toate testările clinice și rezultatele au fost făcute publice. De aceea, eu recomand preparate din diferite categorii de prețuri, fără a pune accent pe ceva anume. Totul depinde de situație.În rețeaua de farmacii «Hippocrates», care există și se dezvoltă cu succes deja de 15 ani pe piața din Republica Moldova, noi am aflat și cum sunt transportate și păstrate preparatele. Așadar, toate medicamentele sunt transportate în mașini speciale, care le asigură siguranța necesară, ca ambalajele să nu aibă de suferit, iar calitatea acestora să nu fie afectată sau poluată. Mai mult, transportarea produselor medicamentoase, care necesită un regim termic special, are loc doar în mijloace de transport speciale, echipate cu instalații de monitorizare a temperaturii sau în containere cu reglare termică. În farmacii acestea, la fel, sunt păstrate strict în conformitate cu regulile stabilite. De asemenea are loc monitorizarea permanentă a termenului de valabilitate al medicamentelor, iar angajații farmaciilor acordă o atenție deosebită preparatelor, termenul de valabilitate al căruia se apropie de sfârșit.- În acest scop în rețeaua noastră există un sistem informaţional de monitorizare permanentă a circuitului mărfurilor, care nu permite stocarea unui volum mare de medicamente în farmacii și depozite și asigură o rotație optimă a acestora. Tocmai de aceea, în farmaciile Hippocrates nu există preparate expirate, ne explică Olga Veleșco, farmacistă a rețelei.P."}