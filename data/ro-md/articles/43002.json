{"id":43002,"title":"Cel mai vechi mesaj într-o sticlă a fost găsit și are o vârstă impresionantă","content":"Sticla cu cel mai vechi mesaj a fost găsită după aproximativ 132 de ani de la aruncarea acesteia în mare.\nSoțul femeii a declarat că, atunci când a văzut sticla, Tonya s-a gândit că ar arăta bine pe raftul cu cărți. La început, ei au crezut că este vorba de o țigară rulată, abia mai târziu, după ce au curățat-o de nisip, au realizat că era vorba de un mesaj legat. În continuare, au lăsat documentul la uscat și astfel, au reușit să deslușească scrisul de mână.\nEra vorba despre un mesaj prin care cititorul era rugat să contacteze Consulatul German. Mai târziu, ei au mai observat și data la care a fost scris mesajul: 12 iunie 1886. Numele vasului de pe care a fost trimis e Paula. Astfel, au decis să dea mesajul pe mâna experților de la Muzeul Australian de Vest.\nÎn urma cercetărilor, experții au confirmat că era vorba despre un mesaj al unei nave germane. \nDoctorul Ross Anderson a declarat că mesajul a fost scris pe data de 12 iunie 1886, pe nava germană Paula. Acesta a fost scris de căpitan care spunea că o sticlă a fost aruncată peste bord.\nÎn timpul experimentului german de 69 de ani, au fost aruncate peste bord mii de sticle, iar până în prezent doar 662 de mesaje au fost descoperite. Ultima sticlă de genul a fost găsită în anul 1934 în Danemarca. Înainte de această descoperire, recordul Guinness pentru cel mai vechi mesaj dintr-o sticlă era de 108 ani. "}