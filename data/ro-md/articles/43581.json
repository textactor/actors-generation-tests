{"id":43581,"title":"Candu: Arena Chișinău va avea hotel și un Aqua Park și va funcționa 24/24, 12 luni pe an","content":"„Arena Chișinău va servi pentru organizarea evenimentelor sportive și culturale. Va mai avea anexat o piscină olimpică, centre pentru copii, inclusiv un Aqua park, hotel, astfel încât să funcționeze 24 de ore din 24, 12 luni pe an” a declarat Candu.\nSpeakerul Legislativului a mai adăugat că dacă în luna iulie vor fi demarate lucrările de construcție, acestea ar putea fi încheiate într-un an de zile. Referindu-se la faptul că pe terenul de la Stăuceni în prezent sunt plantați mai mulți copaci, Candu a menționat că aceștia sunt bolnavi.\n„Cât privește pomi de măr și altele, livadă, trebuie să spunem că pe cele hectarele pe care va fi nemijlocit Arena, rapoartele arată că nu plantațiile nu pot fi exploatate mai departe. Pomii sunt bolnavi”, a mai adăugat democratul."}