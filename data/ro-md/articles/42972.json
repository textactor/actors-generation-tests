{"id":42972,"title":"Agenția de Recuperare a Bunurilor Infracționale, la raport. Care sunt principalele probleme cu care se confruntă instituția","content":"„Chiar dacă agenția s-a extins, numărul angajaților a rămas neschimbat. Pe parcursul lunii noiembrie au fost evaluate necesități tehnico-materiale și de personal petru a consolida capacitatea funcțională a agenției. Pentru asta este nevoie de cel puțin 29 de oameni pentru a suplini statele de persoanal. Noi propunem alocarea suplimentară din bugetul alocat pentru CNA pentru această agenție”, a declarat Otilia Nicolai.\nDe asemenea, șefa Agenției de Recuperare a Bunurilor Infracționale susține că instituția are nevoie de specialiști cu experiență în domeniul urmării penale, în domeniul investigațiilor financiare, dar și în domeniile analitic și IT.\n„Lipsa birourilor, a tehnicii performante, a echipamentelor de rețea, a mijloacelor de transport, a tehnicilor speciale de serviciu. De asemenea, lipsa conturilor de depozit al agenției. Pentru asta este nevoie ca instituția să capete statut de persoană juridică și să aibă cod fiscal pentru  a gestiona un cont de depozit bancar”, a adăugat Otilia Nicolai.\nDeputat Ion Casian a vrut să știe ce a întreprins Agenția în sensul recuperării miliardului furat:\n„Miliardul a fost furat, ce a făcut agenția în acest sens? Societatea așteaptă. Care sunt pașii? S-a întreprins ceva, s-a recuperat ceva?”\nÎn replică, directorul Centrului Național Anticorupție, Roman Zumbreanu, a precizat că agenția nu poate să aleagă dosarele pe care le gestionează, acestea parvenind de la Procuratură.\n„Legislația prevede că Agenția nu are un rol proactiv de a decide pe care dosare anume își desfășoară activitea. Noi activăm în baza cauzelor care se află în gestiunea Procuraturii. Recent am primit solicitări de la Procuratură să întreprindem măsurile prevăzute de Codul de procedură penală referitor la investigațiile financiare. Este o procedură anevoiasă, și se întreprind deja pașii neccesari pentru indentificarea urmelor acestor bani. Nerespectarea procedurilor va duce la imposibilitatea recuperărilor acestor bani. Agenția deja are o comunicare strânsă cu BNM cu Banca Mondială și cu cei de la Kroll. Detalii nu vă putem oferi din cauza clauzelor de confidențialitate”, a precizat directorul CNA.\nAgenția pentru Recuperarea Bunurilor Infracționale a fost creată pe 30 martie 2017."}