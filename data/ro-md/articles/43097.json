{"id":43097,"title":"Schimbare radicală la McDonalds: În loc de carne congelată, va folosi carne proaspătă pentru anumite produse","content":"Deja aproape 3.500 de restaurante ale McDonald’s servesc carnea de vită în stare proaspătă, scrie zf.ro.\n„Am început acum 4 ani când ne-am întrebat „Cum facem într-adevăr o schimbare în calitatea burgerilor de la McDonald's?„ a spus miercuri preşedintele McDonald’s SUA, Chris Kempczinski.\n„Răspunsul: Să ascultăm cererea clienţilor şi să începem să folosim carne proaspătă de vită pentru sandvişul nostru Quarter Pounder, un produs căruia îi lipseşte aroma compactă a Big Mac-ului.”\nMcDonald’s promovează schimbarea spunând că aceasta face burgerii „mai calzi şi mai suculenţi”. Conform companiei, 90% din clienţii care au testat produsele în Dallas şi Tusla au spus că plănuiesc să mai cumpere acest gen de sandvişuri.\n„Vom vinde mai mulţi Quarter Pounder, ceea ce evident va fi testul final”, a mai spus Kempczinski.\nSchimbarea radicală a burgerilor a luat ani de zile de eforturi în culise, inclusiv rezolvarea problemelor precum furnizorii, siguranţa mâncării şi instruirea angajaţilor, iar lanţul de restaurante nu îşi permite să piardă nici măcar o secundă.\n„La urma urmei, McDonald’s este o companie care vinde burgeri. Iar pentru noi, cel mai bun segment de unde să începem îmbunătăţirea calităţii produselor noastre este burgerul”, a mai spus preşedintele companiei americane.     \nAmintim că acum o lună McDonald's a anunțat și despre faptul că scoate cheesburgeri și lapte de ciocolată din meniul Happy Meal în SUA și alte țări."}