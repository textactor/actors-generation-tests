{"id":42164,"title":"STUDIU. Cum un joc video îi ajută pe pacienții cu schizofrenie să scape de halucinații","content":"Savanții au realizat un studiu la care au participat 12 persoane cu schizofrenie. \nFiind conectați la un aparat de tomografie computerizată, pacienții au fost rugați să joace un joc video în care ei trebuiau să folosească propriile strategii mintale pentru a mișca o rachetă.\n„Racheta reprezintă activitatea lor neuronală în partea creierului implicată în răspunsurile auditive si vizuale. Scopul jocului este să aterizeze racheta înapoi pe pământ”, notează sursa.\nCortexul auditiv (marcat hu galben) este foarte sensibil în creierii oamenilor care suferă de schizofrenie.După patru sesiuni de joc, participanții au putut să reducă volumul vocilor interioare, micșorând, astfel, intensitatea halucinațiilor. Într-un final, pacienții au putut să învețe strategii de durată care pot fi aplicate în fiecare zi.\nAutorii studiului i-au încurajat pe pacienți să folosească aceste strategii acasă.\n„Ne dorim ca ei să pună în aplicare această modalitate de ajutor, pentru a diminua vocile sau pentru a le opri complet”, a spus Dr. Natasza Orlov de la Universitatea King's College London.\nPotrivit datelor Organizației Mondiale a Sănătății, peste 21 milioane de oameni în întreaga lume suferă de schizofrenie, boală mintală cronică caracterizată prin slăbirea și destrămarea progresivă a funcțiilor psihice și prin pierderea contactului cu realitatea. Aproape 70% de pacienți aud voci, iar medicamentele existente nu sunt eficiente în 30% de cazuri."}