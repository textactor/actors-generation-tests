{"id":43648,"title":"Marea Adunare Centenară ar putea aduna 100.000 de participanți pentru 100 de ani de unire. Cine va participa la eveniment","content":"Partidele moldovenești care și-au anunțat participarea sunt Partidul Unității Naționale condus de Anatol Șalaru, Partidul Liberal în frunte cu Mihai Ghimpu, Partidul Național Liberal cu Vitalia  Pavlicenco și PLDM. Mai devreme, lidera PAS, Maia Sandu, a declarat că și ea va fi prezentă la marș. Acum câteva, și aripa tânără a PPEM a luat decizia de a participa la marș.\nCu un îndemn de a participa la Marea Adunare Centenară au venit președintele Blocului Unității Naționale, Ion Leașcenco și primarul satului Puhoi, Petru Frunze. \nManifestaţia este programată să înceapă de la ora 12:00, în Piaţa Marii Adunări Naţionale fiind aşteptaţi peste 100.000 de oameni.\nÎn același timp, președintele Igor Dodon a spus că se va întoarce special pentru marș de pe muntele Atos în cazul în care „evenimentele vor degenera pe 25-27 martie”. Organizatorii marșului dau asigurări că evenimentul va fi unul pașnic."}