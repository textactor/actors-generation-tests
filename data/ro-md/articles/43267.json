{"id":43267,"title":"Procurorii cer 6,5 ani de detenție pentru Chiril Lucinschi","content":"Acuzarea cere ca Lucinschi să achite o amendă în mărime de 27,5 mii de lei. Fostul liberal-democrat ar putea primi și interdicția de a ocupa funcții publice timp de patru ani.\nProcuratura Anticorupție consideră că Lucinschi a primit de la Ilan Shor 440.000 de dolari în contul companiei IPA International în baza unor contracte fictive. Procurorii afirmă că banii ar poveni de la BEM, iar Lucinschi știa despre spălarea lor.\nFostul deputat a fost reținut pe 25 mai 2017. El se declară nevinovat și spune că nu a avut niciodată legătură cu BEM. Lucinschi spune că banii primiți de la Shor erau pentru plata unei datorii pe care primarul de Orhei o avea față de fostul deputat, fapt negat de Shor. Lucinschi afirmă că nu putea ști de unde provin banii pe care îi transferau firmele lui Shor, considerând astfel neîntemeiată acuzația despre spălare de bani.\n"}