{"id":43548,"title":"Alex Calancea a fost jefuit. Artistului i-a fost furat bass-ul și pedalele pentru chitară","content":"„Le urez sănătate hoților care mi-au sustras zilele astea din mașina Basul Elrick, Pedal Board (6 pedale, 1 D.I.) și Wireless System AKG. Cu basul Elrick am avut ultimele plecări Haga, Bruxelles, Athena, el probabil știa că se va despărți de mine. Fiți atenți și nu lăsați lucruri importante în mașinile voastre, și dacă cineva aude că se vinde un bas, atunci el poate fi Capriciosul meu”, a scris Alex.\nÎn comentarii la postare, artistul a scris că lucrurile au fost furate din portbagajul mașinii sale, care era parcată lângă casă.\nO căutare pe internet ne-a arătat că basurile firmei Elrick, în diverse variații, costă de la 4 mii de dolari până la 10.000. "}