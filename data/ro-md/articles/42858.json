{"id":42858,"title":"Vlad Plahotniuc vrea ca Washingtonul să aibă o perspectivă echilibrată asupra evoluțiilor politice din Republica Moldova","content":"“Întotdeauna putem discuta cu partenerii americani în modul cel mai direct despre provocările cu care ne confruntăm în regiune. Am găsit constant sprijin în Congresul SUA, prin parteneri de încredere precum Ted Poe, pentru obiectivele de securitate ale Republicii Moldova. De asemenea, Dr. Asif Chaudhry şi Consiliul Atlantic şi-au reiterat interesul pentru Republica Moldova şi sprijinul pentru abordarea noastră pro-vestică. Cred că Washington-ul are o miză importantă în regiune,” a declarat Vlad Plahotniuc.\nÎn final, oaspeţii din Statele Unite, care s-au implicat activ în organizarea Conferinţei interparlamentare, au încurajat Coaliţia de Guvernare să mizeze pe relaţia moldo-americană şi să continue să depună eforturi în procesul de soluţionare a problemei transnistrene.\nAmintim că, vineri, 2 martie, la Chişinău a avut loc Conferinţa interparlamentară “Georgia, Republica Moldova şi Ucraina: Parteneriatul Estic şi provocările de securitate curente\", organizată la iniţiativa preşedinţilor Parlamentelor Republicii Moldova, Georgiei şi Ucrainei în colaborare cu Consiliul Atlantic din SUA. La această conferinţă au fost dezbătute probleme legate de dezinformare, securitate informaţională, securitate energetică, dar şi provocări comune referitoare la creşterea economică şi la modernizarea instituţiilor ţărilor din regiune. \n"}