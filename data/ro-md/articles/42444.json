{"id":42444,"title":"DOC. Urmărirea penală în cazul caritate.md ar fi început încă în 2016. RISE Moldova publică ordonanța unui procuror","content":"Potrivit PCCOCS, „membrii unei grupări criminale din care fac parte cetățeni ai Republicii Moldova și ai Turciei, identifică minori grav bolnavi din Republica Moldova și lansează acțiuni de caritate pe rețelele de socializare în scopul colectării mijloacelor bănești. După acumularea sumei de bani necesare, membrii grupării descurajează tranșant propunerile de alternativă a beneficiarilor mijloacelor bănești acumulate, ca urmare a campaniei de caritate, prin impunerea și organizarea acordării serviciilor medicale la una din instituțiile medicale din or. Istanbul, Turcia, la un preț semnificativ mai mic”.\nConform unui plan bine determinat, membrii grupării criminale colectează sume impunătoare de bani, de la cetățeni de bună credință pentru pretinsul tratament al persoanelor grav bolnave, după care victimele sunt transportate într-un spital din or. Istanbul, Turcia, fiind simulată efectuarea unor pretinse intervenții chirurgicale, care se prezumă că sunt achitate din banii colectați, însă în realitate urmare a examinărilor efectuate de către medici, la revenirea în Republica Moldova, se constată lipsa cărorva intervenții chirurgicale”.\nAstăzi, una dintre persoanele vizate în investigația „Bani din caritate” publicată de RISE Moldova, Svetlana Sainsus, a anunțat că va acționa în judecată publicația pentru defăimare. Cei de la caritate.md neagă acuzațiile.\nÎn același timp, deputatul Sergiu Sîrbu a solicitat procurorului general să informeze Parlamentul cu privire la urmărirea penală pe acest caz.\n"}