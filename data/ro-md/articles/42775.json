{"id":42775,"title":"Ghilețchi, despre moțiunea împotriva lui Leancă: Lipsă de viziune","content":"Într-o postare pe pagina sa oficială de Facebook, Valeriu Ghilețchi confirmă afirmațiile lui Iurie Leancă și spune că, cel puțin geografic, integrarea Republicii Moldova în UE se realizează cu și prin România.\n„Domnul Leancă a muncit asiduu în această direcție, iar rezultatele vizitei sale recente în România nu vin decât să confirme acest lucru. Presupun că moțiunea simplă împotriva Viceprim-ministrului pentru Integrare Europeană vine din frustrarea comuniștilor și a socialiștilor că ajutorul pentru Moldova vine din Vest și nu din Est\", a punctat Valeriu Ghilețchi.\n\nAmintim că fracțiunile PCRM și PSRM au înaintat o moțiune simplă de cenzură prin care cer demisia viceprim-ministrului pentru Integrare Europeană, nefiind de acord cu politica de apropiere a Republicii Moldova de România și Uniunea Europeană, promovată de Iurie Leancă.\n"}