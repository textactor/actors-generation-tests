{"id":43654,"title":"LIVE, UPDATE. Tricolor și Unire. Sute de oameni se află acum în PMAN: „Astăzi Dumnezeu este român”","content":"UPDATE 13:55: Unioniștii din PMAN au întocmit o proclamație a Marii Adunări Centenare în care promit că vor continua acțiunile dedicate centenarului. În aceste momente, documentul se supune votului.\nUPDATE 13:50: În timp ce în Piață se organizează Adunarea Centenară, deputatul socialist Vlad Batrîncea a scris pe facebook că cei din PMAN au organizat slab evenimentul.\nÎn PMAN, se află liderul marșului pentru Unirea cu Basarabia din România, George Simion și Sandu Grecu, directorul Teatrului Național Satiricus „Ion Luca Caragiale”.\n„Antionionism înseamnă să ai o țară săracă, captivă, în care frica și ura guvernează, înseamnă să fii intolerant, să nu respecți drepturile tuturor cetățenilor”, a declarat Sandu Grecu de pe scena din fața Guvernului.\n„Fraților, bine ați venit. Eu vreau să vă spun că privesc aceasta mulțime pe care nu o pot cuprinde cu ochii și înțeleg că am fost mințiți că nu suntem suficienți, că nu știm ce vrem. Sunt 130 de localități care au votat unirea satelor lor cu România. Asta e aproape 20% din localitățile moldovenești”, a ținut să menționeze președintele organizației Tinerii Moldovei, Anatol Ursu.\n„Nu este o simplă piață, e piața demnității noastre naționale. Aici au stat Vieru, Lari, Ion și Doina Aldea Teodorovici. Nu au izbutit să ne distrugă, pentru că un diamant scăpat în glod tot diamant rămâne”, a spus președintele Unirea-ODIP, Vlad Bilețchi.\n"}