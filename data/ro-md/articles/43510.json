{"id":43510,"title":"VIDEO. Incident cu gaze lacrimogene în Parlamentul din Kosovo","content":"Deputații au fost nevoiți să părăsească sala de ședințe, în condițiile de vizibilitate redusă din cauza gazelor lacrimogene.\nPotrivit AFP, acțiunea a fost pusă la cale de către reprezentanții patidelor de opoziție care vor să stopeze votul privind acordul de frontieră cu Muntenegru.\nAmbasadorul Uniunii Europene în Kosovo, Natalia Apostolova, s-a arătat „șocată” de incident.\n„Este șocant faptul că deputații unui Parlament în Europa recurg la niște tactici periculoase pentru a face ca Kosovo să rămână în urmă”, a scris Apostolova.\nÎn 2016, Kosovo a semnat un Acord de Stabilizare și Asociere cu Uniunea Europeană, menit să aducă politicile țării în conformitate cu cele ale membrilor Uniunii Europene."}