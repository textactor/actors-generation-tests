{"id":42234,"title":"Usatîi: Îmi dau demisia pentru a reanima situația la Bălți","content":"„Oamenii sînt speriați, li se spune să nu iasă la serviciu, să plece din cont propriu, să-și ia concediu medical, pentru ca primăria să înceteze să funcționeze. Au creat o problemă artificială cu gunoiul înaintea Anului Nou… Pînă la Anul Nou, totul a fost bine, dar după Anul Nou, atunci cînd oamenii au început masiv să nu iasă la muncă (iar ei sînt motivați cu bani sau prin alte metode) - au început greutățile. Întîi de toate, pentru că astăzi și în următoarele săptămîni eu nu mă pot întoarce acasă. Astăzi este nevoie de o persoană pe loc.\nDe aceea, cu toată responsabilitatea, declar despre faptul că în această săptămînă îmi voi depune demisia. Pentru că sînt educat, fapt pentru care le mulțumesc părinților. Toți se țin de putere, inventează scheme… Eu însă îmi dau demisia anume acum, pentru ca la Bălți să aibă loc alegeri locale noi, pe 20 mai, atunci cînd CEC a decis organizarea alegerilor locale noi în toată țara.\nDin partea „Partidului Nostru” va fi un candidat, pentru că avem angajamente în fața bălțenilor și trebuie să continuăm ceea ce am început eu. Orașul rămîne cu un buget plin, avem bani economisiți încă din anul trecut. Noi nu lăsăm orașul golit, așa cum au făcut comuniștii în 2015, atunci cînd bugetul a fost pustiit… Eu las orașul fără scheme corupționale. Am angajamente în fața tinerilor, sportivilor. Eu plec acum pentru ca toți să se poată pregăti pentru alegerile care vor avea loc pe 20 mai.\nIar în prezent colegii noștri consideră că trebuie să fie o persoană dură, care îi va ține pe toți din strîns. Acesta va fi Nicolai Grigorișin, care săptămîna trecută a devenit viceprimar - pentru care a votat majoritatea consilierilor în Consiliul municipal. Noi trebuie să terminăm ceea ce am început.\nȘi cel mai important, pentru mine contează poziția oamenilor. Eu am făcut tot ce am putut. Am cheltuit prin intermediul Fundației „Renato Usatîi” peste 20 de milioane de lei, am cheltuit zeci de milioane din banii proprii pentru veterani, fotbal, baschet, ghirlande - pentru orice… De aceea, spun încă o dată, voi lăsa banii pentru fotbal, pentru ca echipa să nu iasă din campionat, este echipa de baschet - ei își vor primi cele 600 de mii de lei. Să nu iasă că Usatîi a plecat și s-a stopat și sportul, și toate celelalte, pentru că toți se pregătesc de alegeri. Așa ceva nu va fi”.\nLa fel, liderul „Partidului Nostru” a menționat că alegerile la Bălți vor arăta întregii țări, la ce acțiuni va recurge puterea în campania parlamentară:\n„Vreau ca prin intermediul alegerilor care vor avea loc pe 20 mai, toată țara să vadă ce ne așteaptă la alegerile parlamentare. Vom vedea cine va aduce hrișca, cine va duce zahăr. Cum vor fi puși în coloane cei de la oficiul de pașapoarte, RED Nord, CET Nord, polițiști, care vor vota pentru cei care trebuie și vor cere de la ei fotografia buletinului. Veți vedea iarăși umbra întunecată a lui Costea Botnari, Țuțu și ceilalți cu „borsetci” și „torbe” în diferite sectoare din Bălți. Vreau să văd cum se vor comporta socialiștii în această situație. Dacă oamenii au încredere în mine, în echipa mea, vor avea încredere în băieții care vor continua să muncească, atunci nu le voi permite procurorilor plahotniuciști, polițiștilor, mai ales Cancelariei de Stat împreună cu Mahu, să decidă soarta Bălțiului. De aceea, îmi dau demisia sincer”, a declarat liderul „Partidului Nostru”, Renato Usatîi."}