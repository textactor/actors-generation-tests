{"id":42176,"title":"STUDIU: Ce ar trebui și ce nu ar trebui să discute angajații la locul de muncă","content":"Cele mai multe dintre persoanele chestionate sunt de părere că viața sexuală trebuie să rămână un subiect intim. 71% dintre respondenți au spus că subiectul legat de sex ar trebui să fie ținut cât mai departe de colegii de oficiu.\nDe asemenea, un număr considerabil de angajați (69%) sunt de părere că nici tema pastilelor sau a drogurilor nu ar trebui să fie polemizată la serviciu.\nPe locul trei în topul subiectelor tabu se află bârfele despre colegii de echipă.\nAutorii studiului au fost curioși să afle ce subiecte sunt pe placul angajaților. Așadar, printre cele mai populare răspunsuri au fost: sănătatea, problemele din familie, neînțelegerile în cuplu. Respondenții au declarat că anume aceste teme au undă verde la discuțiile cu colegii.\n Realizatorii studiului susțin că subiectele considerate tabu se pot schimba în funcție de mediul de activitate al angajaților. Așadar, industria finanțelor este considerată cel mai strict mediu atunci când vine vorba de subiecte delicate. De cealaltă parte, se pare că oamenii de știință sunt cel mai puțin preocupați de ceea ce le iese din gură.\nTotodată, studiul a dezvăluit și cele mai populare subiecte care nu țin cont de mediul în care activează oamenii. 74% dintre angajații chestionați spun că le place să vorbrască despre politică. Potrivit lor, anume acesta este cel mai comun subiect de discuție.\n"}