{"id":42730,"title":"Femeia care a decedat în accidentul de pe bd. Ștefan cel Mare era șefa Secției educație și tineret de la Primăria Capitalei","content":"Victima este Larisa Crudu, şefa secţiei educaţie şi tineret din cadrul Direcţiei generale educaţie al Primăriei Chişinău.\nEa era soţia şefului Direcţiei învățământ preuniversitar din cadrul Ministerului Educaţiei şi Culturii, Valentin Crudu, scrie sursa.\nColegii Larisei Crudu au postat și un mesaj pe pagina Direcției: „Vestea morții subite a dnei Larisa Crudu, șefa secției Educație din cadrul DGETS mun.Chișinău ne-a cutremurat și ne-a îndurerat profund. Regretăm și deplângem pierderea persoanei care a fost un coleg de nădejde, un om cu inimă mare și un specialist de înaltă calitate. Prin propriul exemplu ne-a motivat pentru optimism, rezistență și corectitudine față de colegi, părinți și elevi. Suntem onorați că am avut-o alături. Dumnezeu s-o odihnească în pace”.\nAccidentul a avut loc la intersecţia bulevardului Ştefan cel Mare cu strada Serghei Lazo din Capitală. Şoferul, în vârstă de 39 de ani, a fost transportat în stare gravă la spitalul de Urgenţă. Nici un pasager al troleibuzului nu a avut de suferit."}