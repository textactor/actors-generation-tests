{"id":43356,"title":"Avertizarea salvatorilor pentru zilele următoare: prudență maximă echiparea corespunzătoare a mașinilor","content":"În acest context, salvatorii îndeamnă cetățenii, în această perioadă, să țină cont de avertizările meteo și de indicațiile autorităților. Să nu pornească la drum, dacă nu este strict necesar, iar în caz contrar să ia rezerve de hrană, băuturi calde și îmbrăcăminte corespunzătoare, iar bateria telefonului să fie încărcată pentru a apela după ajutor în caz de necesitate. Conducătorii auto sunt atenționați repetat să-și echipeze mijloacele de transport potrivit sezonului rece, iar în portbagajul mașinii să țină lopată, nisip și lanțuri. În cazurile în care se vor pomeni pe drumuri cu circulație dificilă, pînă la venirea salvatorilor, sunt rugați să țină motorul mașinii pornit în mod dozat, pentru a evita cazurile de intoxicații cu gaz de eșapament.\nOamenii sunt rugați să evite deplasarea pe porțiuni unde posibil vor atârnă crengi și cabluri electrice, căzute din cauza  depunerilor de lapoviță, pentru a evita traumatismele.\nMai mult, cetățenii sînt rugați în aceste zile cu temperaturi scăzute, să fie prudenți și să respecte normele antiincendiare. Sobele de încălzit să fie exploatate corespunzător, la fel și aparatele electrice de încălzit, pentru a evita producerea situațiilor excepționale, cu pericol pentru sănătate și viață.\nÎn caz de situații de risc, persoanele sunt rugate să apeleze serviciile de urgență."}