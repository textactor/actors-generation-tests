{"id":43283,"title":"VIDEOGRAFIC. Predecesoarele Arenei Chișinău: 5 construcții care seamănă cu „bombonica” promisă de PD","content":"Arena Chișinău, numită drept o „bombonică” de către jurnaliști, ar urma să coste între 30 și 50 de milioane de euro. Astfel de cheltuieli pot fi comparate doar cu costurile suportate de către creatorii arenei din orașul Szczecin, Polonia, estimate la circa 45 de milioane de euro.  \nPrin comparație, Sala Polivalentă din Cluj-Napoca, care are peste 7 000 de scaune și un parking subteran, a costat 16,5 milioane de euro.\nConform datelor prezentate de Andrian Candu, Arena Chișinău ar urma să fie dată în exploatare peste un an.\nDintre cele cinci proiecte asemănătoare analizate, doar opera georgienilor a devenit realitate într-un timp mai scurt, Tbilisi Olympic Palace fiind construit în doar șase luni. În schimb, creatorii Sălii din Cluj și colegii lor care au muncit la crearea arenei din Plovdiv, Bulgaria, s-au confruntat cu probleme de natură legală și financiară care au dus la tergiversarea lucrărilor. Cei din urmă au fost nevoiți să aștepte șapte ani până la ziua în care arena Kolodruma și-a deschis porțile.\nAmintim că, astăzi, un grup de deputați au înregistrat în Parlament un proiect de modificare a destinației terenului unde ar urma să fie ridicată sala polivalentă.\n"}