{"id":42882,"title":"Elvețienii au decis, prin referendum, să mențină o taxă de 400 de euro","content":"Susţinătorii acestei iniţiative doreau să elimine taxa radio-tv (denumită „Billag” în Elveţia) care, anul trecut, a strâns 1,37 miliarde de franci (1,38 miliarde de dolari), fiind un sprijin financiar vital pentru mass media publice, atât la nivel federal, cât şi pentru cele regionale şi locale.În prezent, taxa radio-tv din Elveţia se ridică la 451 de franci (392 de euro) pe an şi este una dintre cele mai mari din Europa. Comparativ, în alte ţări din Europa, precum Spania, nu există o taxă radio-tv, în timp ce în altele, precum Olanda, a fost abolită sau este pe punctul de a dispărea complet, precum în Belgia.Ministrul Comunicaţiilor, Doris Leuthard, le-a mulţumit elveţienilor care au arătat că sunt pregătiţi să plătească pentru serviciile publice şi nu vor posturi pur comerciale.Guvernul s-a opus propunerii, apreciind că ameninţă diversitatea media şi va afecta dezbaterea politică, într-o ţară cu 8,4 milioane de locuitori care vorbesc patru limbi (germană, franceză, italiană şi retoromană).Tot duminică, 84,1% din elveţieni s-au pronunţat prin vot asupra dreptului guvernului federal de a percepe taxe pentru încă 15 ani.\n"}