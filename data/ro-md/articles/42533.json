{"id":42533,"title":"Gheorghe Duca și-a dat demisia din funcția de membru al Guvernului","content":"Notă: Știrea inițială relata despre demisia lui Duca din funcția de președinte AȘM. Academicianul pleacă, de fapt, doar din funcția de membru al Executivului. Redacția regretă eroarea.\n„Am activat în cadrul Guvernului timp de 17 ani la ședințele acestea. Nu mi-a fost ușor, nici în calitate de ministru, dar nici în calitate de președinte al Academiei de Științe. Dar niciodată nu am renunțat la principiile și idealurile mele indiferent de coloratura politică a guvernării. Știința a devenit prioritate importantă în perioada mandatului meu”, a declarat Duca după ce a citit raportul AȘM pe 2017.\n„Vreau să-i înmânăm domnului Duca diploma de gradul întâi a Guvernului, cea mai mare distincție pe care o poate oferi Executivul. Mulțumesc și succese în continuare”, a declarat, la rândul său, Pavel Filip.\nLa data de 5 februarie 2004, Gheorghe Duca a fost ales în funcția de președinte al Academiei de Științe din Moldova, demisionând din guvern. Prin decretul președintelui Republicii Moldova Vladimir Voronin, Gheorghe Duca, președinte al Academiei de Științe a Moldovei, este numit din oficiu ca membru al Guvernului, funcție pe care o deține și în prezent."}