{"id":42924,"title":"Un nou masacru în Siria. 77 de civili uciși în bombardamente","content":"Bilanţul ofensivei lansate acum două săptămâni de guvernul sirian pentru recucerirea regiunii depăşeşte 760 de morţi în rândul civililor. În plus, activiştii au raportat şi 20 de cazuri de sufocare, care ar putea fi provocate de un nou atac cu gaze toxice.\nPrimul convoi cu ajutoare umanitare a ajuns ieri în provincia asediată, dar salvatorii nu au reuşit să ducă la capăt şi distribuirea lor, din cauza atacurilor.\nPotrivit unui oficial al Organizaţiei Mondiale a Sănătăţii, guvernul sirian a ordonat blocarea a 70 la sută din materialele medicale care ar fi trebuit să ajungă la victimele războiului.\n400.000 de oameni sunt prinşi în zona asediată şi au nevoie urgentă de hrană şi asistenţă medicală."}