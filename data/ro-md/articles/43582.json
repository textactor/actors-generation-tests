{"id":43582,"title":"Nicio zi fără teatru. Ce spectacole pot fi văzute la Teatrul Național „Mihai Eminescu” săptămâna viitoare","content":"27 martie, ora 18.00 - „Seceta Roșie” (parte a Turneului Teatrului Național \"Vasile Alecsandri\", Iași la Chișinău), de L. Turea.\n28 martie, ora 18.00 - „Chirița în provincie” (parte a Turneului Teatrului Național \"Vasile Alecsandri\", Iași la Chișinău) de Vasile Alecsandri.\n29 martie, ora 18.00 - „Pomul vieţii\" este povestea tristă a oamenilor calzi, emotivi, temperamentali, care sorbesc cu patimă din cupa suferinţelor omeneşti. Condimentarea spectacolului cu efecte comice este oportună, evoluţia actorilor atingînd coardele sufletului omenesc.\n30 martie, ora  17.00 - „Moftul român” (parte a Turneului Teatrului Naţional „I.L.Caragiale”, Bucureşti La Chişinău) Monospectacol cu şi de Lari Georgescu.\n - ora  19.00 „Două loturi”, (partea Turneului Teatrului Naţional „I.L.Caragiale”, Bucureşti la Chişinău) de I.L. Caragiale\n 31 martie, ora 18.00 - „Balamucul vesel” - undeva, într-o cetate  aflată de veacuri în calea răutăţilor, se întâmplă lucruri ciudate şi aparent fără sens: viaţa părea cenuşie, mahmură, majoritatea locuitorilor împăcându-se cu o asemenea stare de lucruri. Şi atunci pe Conducătorul Revoltei Permanente, înconjurat de stoluri gălăgioase de consilieri şi gardieni, îl trăsneşte ideea că pentru a câştiga şi mai mult iubirea maselor, e nevoie de mister, de un Erou sacrificabil…\n1 aprilier, ora 18.00 - Legendara  „Casa Mare”  de Ion Druță revine pentru a treia oară pe scena Naționalului, acum în regia lui Alexandru Cozub. Premiera face parte din suita manifestărilor dedicate aniversării a 25-a de la semnarea Declarației de Independență a Republicii Moldova.\n Piesa tratează valori des întâlnite în creația lui Druță: relația dintre uman și moral, sacru şi profan, ecologia naturii și spiritului, impactul tehnologizării…. E, în fond, şi o frumoasă poveste de dragoste: un motiv în plus să nu rataţi spectacolul!\n"}