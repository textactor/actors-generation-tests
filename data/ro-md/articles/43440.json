{"id":43440,"title":"În lume, 1 copil din 800 are sindrom Down. „Soarele și prietenii”, sau cum îi putem integra activ în societate","content":"Organizatorii sărbătorii „Soarele și prietenii” susțin că, astfel, promovează egalitatea de drept, toleranța și conștietizarea problemelor cu care se confruntă zilnic cei ce suferă de această a afecțiune congenitală. Totodată, aceste activități se concentrează pe încurajarea independenței, libertății de exprimare și de integrare în mediul social, lucruri absolut indinspensabile dezvoltării armonioase între toate grupurile sociale care conviețuiesc într-o comunitate.\nÎn lume 1 copil din 800 are sindrom Down. Asta înseamnă că există peste 50 de milioane de persoane cu acest sindrom. De cele mai multe ori, termenul de „sindrom” îl asociem cu discriminare, stereotipuri, izolare socială, șabloane, incomodități și priviri lungi în spațiul public.\nSindromul Down este o afecţiune genetică, nu o boală! Aceasta înseamnă că persoanele diagnosticate cu acest sindrom prezintă o modificare cromozomială, apărută în timpul concepţiei, prezentă întreaga viaţă, ce nu poate fi vindecată. Disfuncţia cromozomială în cazul sindromului Down se manifesta prin prezența suplimentară a unei părţi sau a întregului cromozom 21. Nu întâmplător a fost aleasă această zi: 21, care reprezintă numărul perechii cromozomiale afectate,  iar martie, fiind luna a treia, simbolizează trisomia."}