{"id":42955,"title":"VIDEO. Real Madrid și Liverpool s-au calificat în sferturile Ligii Campionilor. Galacticii s-au impus și la Paris","content":"A urmat apoi eliminarea din teren a lui Verratti. Rămași în 10 oamenii, parizienii au reușit să egaleze scorul prin Cavani, dar Casemiro a încheiat tabela în minutul 80 al întâlnirii de pe Parc des Princes.\n\nCristiano Ronaldo continuă să bată recorduri în Liga Campionilor, competiţie pe care o domină cu autoritate la nivel individual. Reuşita din meciul cu PSG înseamnă noi recorduri setate de starul portughez.\nRonaldo a ajuns la al 102-lea gol pentru Real în Ligă, în 96 de partide, fiind golgheterul acestei competiții. Totodată, el a reuşit să puncteze pentru a 9-a oară la rând în cea mai importantă competiţie inter-cluburi din lume. Un singur jucător în istoria Ligii mai reuşise o performanţă similară: olandezul Ruud Van Nistelrooy.\nÎn celălalt meci al serii, Liverpool și Porto au încheiat la egalitate, scor 0-0, returul din optimi. Soarta calificării a fost decisă încă în turul din Portugalia, unde englezii lui Klopp s-au impus cu un categoric 5-0.\n\nMiercuri seara se vor disputa încă două partide contând pentru optimile de finală ale competiției. Manchester City, lidera campionatului Anglia, primește vizita elvețienilor de la FC Basel, în timp ce Tottenham joacă cu Juventus Torino."}