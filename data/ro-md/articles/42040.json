{"id":42040,"title":"VIDEO. Premieră mondială la Eurovision! Se va cânta la o adâncime de 90 de metri sub pământ","content":"Pentru organizatori, instalarea a peste 20 de tone de echipamente în subteran a presupus un efort logistic uriaș. Mai mult de 13 km de cabluri electrice, fibră optică, triax și de comunicații au fost desfășurați pe un traseu de aproximativ 500 de metri. Timp de șapte zile, elementele de scenotehnică și aparatura au fost coborâte în vatra minei de sare prin vechiul puț de extracție, sâmbătă urmând să aibă loc primele repetiții, scrie TVR.\nPentru realizarea show-ului în condițiile speciale din Salina Turda, echipa Eurovision România mizează pe un spectacol de lumini creat cu 70 de capete mobile inteligente și 70 de proiectoare convenționale, instalație de sunet cu boxe perimetrale și 30 de mp de ecrane LED.\n\nShow-ul este transmis live la TVR 1, TVR HD, TVRi, TVR Moldova și pe TVR+, duminică, 11 februarie, de la ora 21.00.\nSâmbăta, de la ora 22.00, la TVR 1, intrăm în „Culise Eurovision 2018”\n\nVedeți ce imagini spectaculoase au surprins la fața locului jurnaliștii TVR Cluj.\n"}