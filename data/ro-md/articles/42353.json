{"id":42353,"title":"Gafă de proporții la București: Mascații au dat buzna peste doi bătrâni de 70 de ani, din greșeală","content":"Cei peste care au dat mascații sunt un profesor de istorie, Corneliu Riegler, și viitoarea lui soție. Ei se aflau în apartament cu părinții femeii, doi bătrâni de 70 de ani care tocmai îşi cunoscuseră ginerele. Plănuiau nunta, când mascaţii din trupele speciale au descins în forţă în apartamentul din Centrul Capitalei.\nCorneliu Riegler a cumpărat apartamentul în urmă cu 15 ani. Fostul proprietar luase în spaţiu o familie de romi care erau în evidenţele Poliţiei. Agenţii i-au mai căutat de câteva ori la aceeaşi adresă fără să-i găsească. Şi totuşi, pe mandatul de percheziţie emis de procurorii din Prahova erau notate aceeaşi stradă şi număr de apartament.\n„Agenţii SIAS, după ce am văzut că au greşit adresa au fugit efectiv. Realmente au fugit”, povestește bărbatul. Şocaţi şi chiar răniţi în timpul percheziţiei, oamenii au anunţat imediat autorităţile. \nDupă ce şi-au dat seama că nu el era cel căutat de mascaţi, proprietarul apartamentului a sunat la 112, iar apelul său a fost redirecţionat către secţia 14, afalată la 40 de metri distanţă. Agenţii de aici au venit să vadă despre ce este vorba, însă reprezentanţii Poliţiei Capitalei spun că până în acest moment, proprietarul nu a depus nicio plângere oficială."}