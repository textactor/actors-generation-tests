{"id":42014,"title":"FOTO. Cinci tineri din R. Moldova au urcat pe vârful Kilimanjaro și au adunat 50.000 de lei pentru copiii cu nevoi speciale","content":"Conaționalii noștri au mers aproape 100 km prin pădure tropicală, junglă, desert alpin și ghețar. În ziua ascensiunii pe vârful Uhuru, ei au mers 6ore 20 min de la base camp (4700 m) până la vârf, și înapoi încă aproximativ 5 ore în jos până la 3700m.\n„A fost o experiență nemaipomenită, în care au fost testate limitele noastre fizice și psihologice. Gândul ca facem acest efort pentru o cauză nobilă, ne-a inspirat mult și ne-a adăugat forțe pentru a cuceri vârful”, spune Andrei Agapi.\n„Kilimanjaro a fost cea mai mare provocare de până acum pentru fiecare din noi, dar ne simțim norocoși pentru că am avut posibilitatea să o facem, să îl cucerim și să atingem obiectivul nostru de a strânge suma de bani propusă pentru MAD-Aid”, a adaugat Alex Racoviță.\n„Ei sunt eroii noștri, care contribuie mereu și fac parte la schimbarea multor destine a persoanelor cu nevoi speciale din Moldova. Le aducem sinceri mulțumiri și recunoștință pentru dedicația lor”, a menționat Victoria Dunford, fondatoarea MAD-Aid.\nTinerii au adunat, printr-o campanie de crowdfunding, 50.000 de lei pentru organizația MAD-Aid, care va contribui la oferirea a circa 1000 de tratamente gratuite cu echipament specializat pentru copii cu vârsta de la câteva luni până la tineri de 20 de ani din nordul Republicii Moldova.\n"}