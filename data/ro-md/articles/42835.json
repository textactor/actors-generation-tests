{"id":42835,"title":"Un american beat a călătorit, din greșeală, 500 de kilometri cu Uber. Ce factură are de plătit acum","content":"Un american va plăti 1.625 de dolari pentru o cursă Uber, după ce s-a îmbătat într-o seară și, în loc să introducă destinația la care voia să ajună, a cerut să fie transportat la 500 de kilometri distanță, în orașul său natal, scrie Sky News, citat de digi24.ro.Kenny Bachman a ieșit în oraș cu prietenii, în Morgantown, West Virginia. După o noapte de băut, bărbatul a chemat un Uber să îl ducă înapoi acasă, în campus. Însă din greșeală, a introdus adresa din orașul său natal, din New Jersey, aflată la aproape 500 de kilometri distanță."}