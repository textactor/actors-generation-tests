{"id":42433,"title":"DOC. Clubul Studenților Liberali e împotriva aplicării apostilei pe actele de studii eliberate în stânga Nistrului","content":"Pe data de 7 februarie, Guvernul Republicii Moldova a dat undă verde deținătorilor de diplome de studii din regiunea Transnistreană să poată solicita apostila și, în acest caz, să fie recunoscute la nivel de republică, cu eventualitatea de recunoaștere internațională.  Astfel, apostila se va putea aplica pe actele de studii eliberate începând cu anul 1992 de către instituțiile de învățământ  din  unitățile  administrativ-teritoriale din  stînga  Nistrului şi mun. Bender.\nTinerii liberali nu sunt de acord cu această prevedere. Ei spun că programul de studii din regiunea transnistreană este „unul falsificat, anti-european, anti-național/românesc și pro-rus, ceea ce demonstrează că elevii și studenții din regiune, sunt educați cu „dragoste” față de Federația Rusă”.\n"}