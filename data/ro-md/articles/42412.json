{"id":42412,"title":"Dorin Chirtoacă este convins că va fi condamnat: „De Judecătoria Buiucani nu a fost achitat încă nimeni”","content":"„Senzația mea este că se va depune maximum de presiune, mai ales de când am renunțat la funcția de primar, vor pune presiune enormă pe judecător, pentru a-mi pune etichetă de condamnat și infractor. Sper să aibă cineva curajul să le dea ripostă, dar am mari îndoieli”, susține Chirtoacă.\nPrimarul demisionar este de părere că de fapt, oamenii legii nu vor să recunoască că au greșit atunci când l-au acuzat.\n„Nu cred că a ieșit cineva achitat din judecătoria Buiucani. Ei nu vor să recunoască că au greșit când m-au acuzat. Ei pleacă de la premiza că în 10 ani de activitate, oricum te murdărești”, spune Dorin Chirtoacă.\nMai mult, Chirtoacă spune că știe și cine ar fi interesat ca el să fie condamnat.\n„Regimul de la putere, Plahotniuc, Dodon, Leancă, Candu, au interes de a prelua întreaga putere din țară. Aștia sunt unii. Apoi alții, care au probleme, vor să scape ușor și toarnă pe altcineva. Dar dacă vorbim de partea care afectează orașul, atunci e vorba de regimul de la putere care vrea să controleze tot”, a conchis Chirtoacă."}