{"id":43625,"title":"Yahoo Finance: Investitorii se tem de declanșarea unui război comercial între Statele Unite și China","content":"Potrivit analiștilor, companiile chineze urmează să piardă în jur de 60 de miliarde de dolari în urma restricțiilor impuse de administrația Trump. Investitorii se tem că, dacă China decide să răspundă cu măsuri similare, acest lucru ar însemna primul pas către un război comercial care ar putea să afecteze grav economia globală și veniturile marilor exportatori americani ca Apple și Boeing.\nPrincipalele sectoare ale economiei SUA - tehnologii și bănci - au înregistrat pierderi mari. Acțiunile companiilor din domeniul tech au scăzut cu 7,9% în această săptămână. La rândul lor, băncile au înregistrat scăderi semnificative cauzate de faptul că mai multe persoane au început să investească în titluri de stat, alarmate de imprevizibilitatea bursei de valori a companiilor.  \nPrincipalele indice americane - S&P 500, Dow Jones și Nasdaq - au avut cea mai proastă săptămână din 2016 până acum. În rândul marilor companii, Facebook a înregistrat o scădere dramatică. Compania a pierdut 13,9% din valoarea totală, echivalentul a 68 miliarde de dolari.\nTotuși, unii investitori spun că este prematur să fie tras un semnal de alarmă, întrucât sancțiunile comerciale impuse Chinei ar putea fi mai degrabă o tactică de negociere.\n„Piețele vor începe să crească din nou în cazul în care se va confirma că ambele părți poartă negocieri. În caz contrar, dacă vor apărea noi restricții, declinul va continua”, a spus experta în domeniul bancar, Lisa Erickson.\nUrmările restricțiilor comerciale sunt unele grave în special pentru companiile mari, orientate spre export în alte țări, notează sursa.\nÎn cazul SUA, exporturile au o importanță mare pentru giganții din domeniul tech. Spre exemplu, o cincime din toate veniturile din vânzări ale Apple din ultimul an provin din China, Hong Kong și Taiwan, pe lângă faptului că asamblarea și fabricarea dispozitivelor Apple se face în fabrici chineze, care pot fi afectate de eventuala impunere a noilor restricții.\nDespre nervozitatea investitorilor vorbește și creșterea prețurilor la aur și argint (plus 1,7% și 1,2% respectiv). O uncie de aur costă acum 22,50 de dolari, iar cea de argint costă 16,58 de dolari.\nTotodată, au crescut prețurile la petrol, care s-au situat la 65,88 de dolari pentru un baril în New York și 70,45 de dolari pentru un baril la Londra.\n"}