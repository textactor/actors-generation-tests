{"id":42221,"title":"FOTO. 10 motive să vii la Underland Wine&Music Fest","content":"1. Underland este unicul festival subteran nu doar din Moldova, dar din întreaga lume și este organizat în cramele Cricova.\n 2. Multă muzică - vei avea parte de zece ore de muzică concomitent pe 4 scene unde vor evolua peste 30 de artiști și trupe muzicale din Moldova, România, Ucraina, Portugalia, Italia, Australia, Franța, SUA, Spania. Vei avea posibilitatea să te distrezi pe ritmuri de folk, etno, jazz, alternative-rock, indie, country, muzică balcanică, irlandeză și altele.\n3. Varietate de izvaruri - orașul subteran te așteaptă cu 25 feluri de izvar, pregătite cu mult drag după rețete seculare, iar la porțile orașului vei fi întâmpinat cu un pahar de izvar gratuit.\n4. Un alt motiv să vii la Underland Fest este oportunitatea de a participa la degustații de vin profesioniste în cele 3 școli de vin.\n5. Peste 20 de zone interactive: oficiul Sfântului Valentin, Primăria Underland, Jandarmeria, Academia de Științe Cabernetice - atracții cu diverse activități pentru oaspeții orașului subteran. Ziua de 17 februarie poate deveni cea mai importantă zi pentru tine și perechea ta, la Oficiul Sfântului Valentin poți oficia o căsătorie pe o durată de o zi, la Primărie poți participa la alegerea noului edil a orașului, poți să obții titlu științific la Academia de Științe Cabernetice, iar la Jandarmerie riști să petreci timpul în arest dacă nu te veselești din plin.\n6. Artiștii Underland - cel mai viu oraș din luna februarie este datorat cetățenilor săi. Muzicieni și artiști stradali, statui vii, pictori și caricaturiști - ei te vor aștepta la fiecare intersecție cu buna dispoziție.\n7. Muzeul Cricova și renumitele colecții de vin - doar pe 17 februarie, din costul biletului ai posibilitatea să descoperi ce ascund galeriile subterane Cricova -  muzeul Cricova și legendara colecție de vin cunoscută în toată lumea.\n8. Imortalizează momentele petrecute în orașul Underland  la diversele puncte de fotografiere. Nu uita să folosești hashtag-ul #underlandfest la fotografiile distribuite pe rețelele de socializare. \n9. Zona pentru copii a fost creată special ca piciul tău să se simtă și el bine la festival. Am pregătit o mulțime de jucării, ateliere gratuite și animatori care vor face ca timpul petrecut acolo să se memoreze pe mult timp.\n10. Transportul din Chișinău spre Underland este asigurat și costă doar 5 lei.\nCopiii până la 12 ani intră gratuit la festival. Copiii mai mari de 12 ani, au acces la festival doar însoțiți de părinți și cu biletul de intrare.\nBiletele la Underland Wine&Music Fest pot fi procurate  la magazinul de firmă „Cricova”, de pe strada A.Șciusev 96, Combinatul de Vinuri „Cricova” și la următoarele vinoteci: Vinoteca Wine.MD, Carpe Diem, Invino, Embargo wine, Taste of Blu Wine House and Shop, cât și online, pe www.underland.md\nEvenimentul este organizat de PRofile Agency și Combinatul de Vinuri „Cricova”, cu suportul Ministerului Educației, Culturii și Cercetării și Asociației Naționale pentru Turism Receptor din Moldova.\nPartenerii media: Kiss FM, Unimedia, zugo.md, diez.md, locals.md, kp.md, Moldova.org, noi.md, madein.md, agora.md, ea.md, timpul.md, Ziarul de Gardă.\n"}