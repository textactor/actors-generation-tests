{"id":43137,"title":"Sistemul de determinare a dizabilității va fi modificat. Ce decizie a luat astăzi Guvernul","content":"Astfel, structurile teritoriale vor lucra la direct cu cetățenii, vor recepționa cererile și setul de documente, vor întocmi dosarele electronice și dosarele pe suport de hîrtie, care vor fi transmise biroului de înregistrare și arhivare (ghișeul unic), care  va recepționa și distribui aleatoriu a dosarelor către cele 15 echipe  din cadrul Serviciului pentru determinarea gradului de dizabilitate.\nTotodată, reforma prevede crearea a 3 servicii de control a determinării gradului de dizabilitate, aplicarea unui mecanism imparțial de determinare a gradului de dizabilitate prin asigurarea procedeului de distribuire aleatorie a dosarelor și aplicarea circuitului electronic al acestora, asigurarea dreptului de a depune online sau de către reprezentantul desemnat a cererii și setul de documente pentru determinarea gradului de dizabilitate,  (pentru persoanele care nu se pot deplasa) precum și antrenarea specialiștilor din domeniul medical, social și educațional în procesul de determinare a dizabilității.\nMenționăm că,  reformarea Consiliului Naţional pentru Determinarea Dizabilităţii şi Capacităţii de Muncă și a structurilor sale este una din acțiunile prevăzute în conceptul privind reformarea sistemului de determinare a dizabilității din Republica Moldova, aprobat  printr-o Dispoziție, semnată de Prim-ministrul, Pavel Filip, la data de 04 mai 2017.\n"}