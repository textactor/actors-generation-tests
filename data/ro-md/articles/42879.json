{"id":42879,"title":"Presa internațională: Triumful Mișcării 5 Stele contribuie la o Italie „neguvernabilă”","content":"Potrivit sondajelor, alegerile din Italia vor fi câștigate de mișcarea 5 stele, urmată de o coaliție de dreapta condusă de Silvio Berlusconi, în timp ce Partidul Democrat în frunte cu Matteo Renzi s-ar plasa pe locul trei. În orice caz, nicio forță politică n-ar obține cele 40% de voturi necesare pentru avea o majoritate, ceea ce i-a determinat pe unii analiști să vorbească despre o Italie „neguvernabilă”.\nAceastă prognoză coincide cu rezultatele sondajului Opidio Italia, care are o marjă de eroare de circa 3%.\nConform acestui sondaj, blocul de dreapta s-ar plasa pe primul loc. Principala noutate constă în faptul că partidul extremist Liga Nordului ar avea mai multe voturi decât formațiunea Forza Italia a lui Silvio Berlusconi, ceea ce ar crea probleme în vederea identificării candidatului coaliției la postul de primul ministru.\nForțele de dreapta ar obține între 225 și 265 de locuri în Parlament, mișcarea anti-establishment ar avea între 195 și 235 de voturi, iar progresiștii, între 115 și 155. Numărul de locuri necesar pentru a avea o majoritate este de 316.\nPrezența la vot, potrivit datelor Ministerului de Interne, a constituit 74%.\n"}