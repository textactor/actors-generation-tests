{"id":42495,"title":"Moldova va primi două milioane de euro din partea Germaniei pentru reformarea domeniului aprovizionării cu apă. Care localități vor fi vizate","content":" Ministrul Agriculturii, Dezvoltării Regionale și Mediului, Liviu Volconovici a declarat prin intermediul unui comunicat de presă că proiectul își propune să dezvole echilibrat toate regiunile țării noastre și să îmbunătățească condițiile de trai ale oamenilor.„Prin consolidarea capacităților operatorilor din sectorul de aprovizionare cu apă și canalizare, precum și prin măsuri de cooperare în gestionarea resurselor de apă, autoritățile publice vor reuși să dezvolte proiecte investiționale în acest sens și să îmbunătățească serviciile locale oferite cetățenilor”, susține oficialul.Valoarea totală a proiectului este de aproximativ două milioane de euro. Banii vor fi oferiți atât pentru expertiză, furnizarea de materiale și echipamente, dar și pentru  pregătirea de bază sau instruirea continuă în afara proiectului, precum și pentru construcții și costuri operaționale și administrative.În același timp, Ministerul informează că  Agenția de Cooperare Internațională a Germaniei va asigura o contribuție financiară de până la 550 de mii de euro pentru diverse măsuri investiționale sau achiziții publice."}