{"id":43112,"title":"Pretorii de sectoare, certați de Silvia Radu: „V-am spus de mai multe ori să mai ieșiți din birouri, dar văd că voi nu înțelegeți”","content":"„Rog pretorii să intervină în ceea ce ține de ordinea publică și de curățeania din Chișinău. Implicați-vă, verificați agenții economici. Vreau ca orașul să fie lună până la Paști. Dacă străzile mai sunt curate, apoi pe străduțele, stradelele din cartier pare că nimeni nu a trecut vreodată să vadă ce s-a întâmplat acolo”, a declarat Silvia Radu.\nPrimarul general interimar i-a somat pe pretori să părăsească birourile și să muncească mai mult pe teren:\n„Oamenii se roagă să revină zăpada pentru a acoperi gunoiul. Ieșiți din birouri, mergeți în teren. Nu este prima dată când vă rog, da voi văd că nu înțelegeți acest lucru”.\nUn alt aspect pe care insistă primarul general interimar sunt instalațiile pentru curățarea roților camioanelor care ies de pe șantiere.\n„Faceții inspecție la șantiere, verficați ca toți agenții economici să curețe roțile autospecialelor. Dacă nu îndeplinesc condițiile, întreprindeți acțiuni conform legii”, a conchis edilul."}