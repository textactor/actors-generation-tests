{"id":42544,"title":"Leancă a discutat la București posibilitatea de a anula roamingul între România și Republica Moldova","content":"„Am decis să analizăm atent posibilitate unui acord bilateral care să ne permită anularea tarifelor la roaming. Inițiativa aparține părții române. În discuții ne-am gândit de ce să nu facem acest lucru”, a declarat Leancă la „Moldova în direct”.\nÎncepând cu 15 iunie 2017, utilizatorii de telefoane mobile care călătoresc în alte țări din UE pot telefona, trimite mesaje sau naviga pe internet fără a plăti costuri suplimentare, altele decât cele prevăzute în costurile naționale ale rețelelor la care sunt abonați.\nRoamingul dintre România și Republica Moldova se păstrează însă. În 2016, Orange România a micșorat tarifele la roaming pentru țara noastră, una dintre primele decizii ale fostului director Orange Moldova, Liudmila Climoc."}