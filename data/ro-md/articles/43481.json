{"id":43481,"title":"Dumitru Diacov, despre declarațiile simbolice de Unire: „Nu primăriile au semnat. Au semnat câteva persoane”","content":"„ În primul rând, nu primăriile au semnat. În fiecare primărie au semnat câteva persoane: 5, 7, 8, 9, 10, dar nu in corpore. Pe urmă, semnătura unor consilieri nu înseamnă și părerea întregii comunități. Eu cred că noi trebuie să mergem încet, să nu excităm, să nu alimentăm spiritele, fiindcă vin din ăștia foarte aprinși cu ideea Unirii și imediat se găsesc foarte mulți din ăștia care sunt împotrivă”, a declarat Dumitru Diacov.\nPreședintele de Onoare al PD a adăugat că în urma acestor neînțelegeri pe motive ideologice, visul de a consolida o  societate unită dispare, iar societatea se divizează.\n„Uitați-vă în spațiul ex-sovietic - nicio țară nu este atât de divizată cum este Republica Moldova. Niciuna! Și această divizare este alimentată de partidele politice din extrema dreaptă și extrema stângă. Cred că România nu are niciun interes și vă asigur, oamenii serioși vorbesc cu îngrijorare de acest lucru. România are nevoie la frontiera sa din est de o țară liniștită, de o țară democrată, de o țară care se autoguvernează și nu are nevoie de conflictele acestea”, a conchis Dumitru Diacov."}