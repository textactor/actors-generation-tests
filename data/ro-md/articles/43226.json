{"id":43226,"title":"Legislația privind persoanele cu dizabilități are mai multe lacune, arată raportul CAJPD","content":"Potrivit raportului, principalele realizări ale Guvernului se referă la aprobarea actelor normative care prevăd asigurarea accesibilității serviciului de urgență „112” pentru persoanele cu dizabilități de auz, îmbunătățirea legislației în domeniul asistenței sociale și adoptarea Strategiei naționale privind ocuparea forței de muncă pentru anii 2017 - 2020.\nTotodată, anumite acțiuni prevăzute în Acordul de Asociere încă nu sunt realizate, iar lacunele din liegislație nu au fost eliminate, atenționează experții.\n„Legea conform căreia angajatorii vor primi subvenții pentru faptul că angajează persoanele cu dizabilități este doar la etapa de proiect de lege. Este foarte important ca acest proiect să fie dus la bun sfârșit”, a declarat juristul Ion Cibotărică.\nAutorul raportului s-a referit și la problema cazurilor de tortură și rele tratamente înregistrate în spitale de psihiatrie și internate psihoneurologice.\n„Sistemul de documentare și investigare a cazurilor de rele trartamente încă are multe lacune și trebuie îmbunătățit urgent”, a declarat Cibotărică.\nDirectorul executiv al CAJPD, Vitalie Meșter, a atras atenția mass-media asupra problemelor legate de accesibilitatea informației.\n„Informația care este transmisă publicului larg nu este accesibilă persoanelor cu dizabilitate de auz sau de vedere”, a declarat oficialul.\nÎn total, 52% de acțiuni din Acordul de Asociere care le vizează pe persoanele cu dizabilități au fost realizate, parțial sua în întregime, iar 48% rămân în continuare nerealizate.\nPentru mai multe informații, vă invităm să consultați ultimul raport Monitorizarea Implementării Angajementelor În Domeniul Dizabilității, elaborat de către Centrul de Asistență Juridică pentru Persoane cu Dizabilități cu susținerea Agenției Statelor Unite pentru Dezvoltare Internațională (USAID)."}