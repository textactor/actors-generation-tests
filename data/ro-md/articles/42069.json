{"id":42069,"title":"O elevă de 11 ani din r. Sîngerei, lovită de profesoara de limbă engleză. Copilul a ajuns la spital cu criză de astm","content":"Fetița i-a povestit mamei sale că profesoara înlocuia un alt dascăl care lipsea, iar la un moment dat femeia ar fi apucat-o de păr şi a lovit-o.\n„Cum ea stătea în bancă, a apucat-o de păr, a zmuls-o. Pe urmă, fiica a vrut să se apere, să-i ia mâna şi profesoarei i s-a părut că ea vrea să o lovească şi pe neaşteptate a împins-o în bancă şi a pălit-o. şi ea când a îmbrâncit-o în bancă s-a pălit cu capul de bancă\", a spus mama elevei, Elena Grigoriev.\nPe de altă parte, pedagogul susţine că eleva ar fi avut un comportament obraznic şi spune că s-a pierdut cu firea. \n„M-a provocat. Nu a reacţionat la observaţiile mele, m-a provocat şi intenţionat m-a scos din sărite\", a menționat profesoara de limba engleză, liceul din Sîngereii Noi, Irina Vatamaniuc.\nMama elevei spune că fiica sa suferă de bronşită astmatică, iar, în urma incidentului, a făcut o criză și a ajuns la spital. \nAdministraţia liceului şi Direcţia Educaţie a raionului Sîngerei au iniţiat anchete în acest caz. Între timp, profesoara de engleză a fost suspendată din funcţie.\n"}