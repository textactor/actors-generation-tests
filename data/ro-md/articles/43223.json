{"id":43223,"title":"O femeie din El Salvador a fost eliberată după ce a stat 15 ani la pușcărie pentru un avort","content":"Avorturile sunt complet interzise în El Salvador, o națiune romano-catolică, indiferent de circumstanțe. \nFemeia întotdeauna s-a declarat nevinovată. Ea a spus că acum 15 ani a suferit un avort spontan în casa unde lucra drept femeie de serviciu, în 2003. Imediat după accident, ea a fost dusă la spital, iar apoi arestată și acuzată de inducere a avortului. \nPărinții ei, dar și activiștii civici și presa, au întâmpinat-o la ieșirea din pușcărie. „Sunt fericită să fiu alături de familia mea. Vreau să studiez dreptul pentru a înțelege ce mi s-a întâmplat și pentru a ajuta alte femei”, a spus Figueroa.\nEl Salvador este una dintre țările în care avortul este complet interzis, iar pedepsele pentru el cad sub categoria „omucidere”. Doctorii sunt obligați să informeze autoritățile de fiecare dată când cred că o femeie a încercat să-și întrerupă sarcina, iar dacă nu o fac ajung și ei la pușcărie. "}