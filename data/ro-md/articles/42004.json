{"id":42004,"title":"Pavel Filip: Guvernul de la Kiev a aprobat Acordul de control comun la toate punctele de trecere a frontierei dintre Moldova şi Ucraina","content":"„Este o realizare și urmează ca acest acord să fie ratificat de Rada Supremă de la Kiev. Mulţumesc colegilor care au muncit asupra elaborării acestui acord, le mulţumesc colegilor de la Externe, MAI, Serviciul Vamal. Suntem pregătiţi să purcedem imediat la controlul comun, dar trebuie de văzut deoarece pentru noi este prioritar segmentul transnistrean”, a precizat Pavel Filip.\nControlul în comun va fi aplicat la toate punctele de trecere a frontierei de stat moldo-ucrainene, atât în cazul transportului auto, cât și a celui feroviar. Acordul privind controlul în comun la frontiera moldo-ucraineană a fost semnat în cadrul vizitei oficiale din 6 octombrie anul trecur a Premierului Ucrainei, Volodimir Groisman, în Republica Moldova."}