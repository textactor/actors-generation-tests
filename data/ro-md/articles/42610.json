{"id":42610,"title":"Comuniștii chinezi vor ca Xi Jinping să rămână în fruntea țării și după 2023","content":"„Comitetul Central al Partidului Comunist din China a propus să elimine din Constituția țării prevederea conform căreia Președintele și Vicepreședintele ai Republicii Populare Chineze „nu vor sluji mai mult decât două mandate consecutive”, scrie în declarația oficială a partidului.\nÎn China un mandat al președintelui durează cinci ani.\nXi Jinping a căutat modalități de a-și extinde puterea încă de când a devenit președintele Republicii Populare Chineze în anul 2012.\nAnul trecut, el s-a transformat în cel mai puternic lider chinez de după Mao Zedong, după ce un articol întitulat „Gândirea lui Xi Jinping asupra socialismului cu caracteristici chineze pentru o nouă eră” a fost introdus în constituție.\nAnaliștii politici occidentali sugerează că acțiunile lui Xi se încadrează într-o strategie de creare a „cultului personalității”.\nLa rândul său, academicianul chinez Su Wei, citat de BBC, a salutat inițiativa partidului, spunând că China are nevoie de o conducere „stabilă, puternică și consistentă” în perioada 2020-2035."}