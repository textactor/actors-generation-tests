{"id":42512,"title":"„Fără cheltuieli suplimentare abuzive”. Proprietarii de apartamente vor încheia contracte individuale de alimentare cu apă și canalizare","content":"„Prin această decizie fost obligat furnizorul de apă, gaz și electricitate să semneze contracte individuale cu proprietarii de apartament. Fiecare cetățean are dreptul să se adrese la Apă-Canal ca să încheie un contract individual cu Apă-Canal și va achita doar cantitatea de apă consumată de el, potrivit contorului instalat la el în locuință. Cetățenii vor fi astfel scutiți de cheltuielile suplimentare abuzive”, a declarat autorul proiectului de lege, socialistul Adrian Lebedinschi.\nÎncheierea contractelor va se realiza la inițiativa uneia dintre părți în cel mult 30 de zile calendaristice din momentul solicitării.\nPotrivit autorului, actuala redacție a Legii privind serviciul public de alimentare cu apă și canalizare încalcă flagrant drepturile consumatorilor, întrucât nu stipulează obligația expresă a operatorilor de a încheia contracte individuale cu fiecare proprietar/chiriaș de apartament în parte. Mai mult, actualele prevederi adesea ar împiedica încheierea contractelor cu absolut toți locatarii unui bloc.\nModificările vor intra în vigoare odată cu publicarea în Monitorul Oficial, după ce șeful statului va promulga legea. Potrivit lui Adrian Lebedinschi, acest lucru s-ar putea întâmpla în decurs de o lună."}