{"id":42119,"title":"Tânăr grav rănit după ce a încercat să aprindă aragazul. O femeie a decedat intoxicată cu gaz de la sobă","content":"Femeia a fost găsită moartă de rude și vecini. Se presupune că aceasta s-a intoxicat cu gazul natural emanat în încăpere.\nUn alt caz în care a avut de suferit un bărbat în vîrstă de 24 de ani a avut loc  ieri în localitatea Boșcana, raionul Criuleni. Aici persoana a încercat să aprindă aragazul, în urma cărui fapt s-a produs o deflagrație, iar bărbatul a primit arsuri de gradul III, fiind internat de urgență în spitalul raional. Incendiu în locuință nu s-a produs.\nInspectoratul General pentru Situații de Urgență al MAI îndemnă oamenii să fie foarte prudenți la exploatarea instalațiilor alimentate cu gaze naturale. Pompierii recomandă persoanelor să consulte un specialist în domeniu înaintea utilizării acestora, iar în caz de defecțiune să nu fie exploatate pînă acestea nu sunt aduse în stare tehnic funcționale.\nPotrivit datelor IGSU pe parcursul ultimelor 24 de ore echipele de salvatori și pompieri au fost solicitați în 11 situații de risc. "}