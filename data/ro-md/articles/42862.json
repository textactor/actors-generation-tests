{"id":42862,"title":"Moldovenii vorbesc mai puțin de două minute la telefonul mobil, per apel","content":"Baza de abonați ai Orange Moldova s-a majorat cu 31 mii (+1,2%) și a alcătuit 2,6 mil., iar baza de abonați ai Moldtelecom - Unite a crescut cu 25 mii (+7%) și a însumat 375,3 mii. Totodată baza de abonați a operatorului Moldcell s-a micșorat cu 25 mii (-1,7%) și a totalizat 1 mil.485,8 mii. La finele anului 2017, din totalul de 4,5 mil. de utilizatori, 3 mil. 663 mii erau utilizatori activi ai acestui tip de telefonie, iar 797 mii - utilizatori pasivi (care n-au consumat şi n-au achitat în ultimele trei luni nici un serviciu de telefonie mobilă).\nVolumul traficului în rețelele Orange Moldova a crescut cu 89,4 mil. minute (+2,2%) și a alcătuit 4219,4 mil. minute, traficul Moldtelecom - Unite a crescut cu 17,5 mil. minute (+5,5%) și a însumat 335 mil. minute, iar traficul de voce în rețeaua companiei Moldcell a scăzut cu 102,6 mil. minute (-5,8%) și a totalizat 1.658,2 mil. minute. Această evoluție a condus la scăderea nesemnificativă a traficului mediu lunar (- 1,9% ) per utilizator până la 221 minute (trei ore 41 minute), durata medie a unui apel fiind de 1,7 minute.\nAceleași date arată, că volumul total al vânzărilor de servicii de telefonie mobilă a scăzut cu 104 mil. 271 mii lei (-3%) și a alcătuit 3 mld. 337,6 mil. lei. Diminuarea vânzărilor pe această piață a fost determinată de micșorarea vânzărilor realizate de companiile Orange Moldova și Moldcell. Totodată, vânzările efectuate de Moldtelecom-Unite au crescut cu 14 mil. lei.\n"}