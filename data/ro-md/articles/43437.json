{"id":43437,"title":"Un grup de moldoveni, judecați în Franța pentru că au furat 250 de biciclete","content":"Potrivit sursei franceze, grupul a reușit să fure aproximativ 250 de biciclete între anii 2014 și 2015. Bicicletele erau sustrase din magazinele amplasate în regiunea Parisului, la nordul și centrul Franței, dar și din Belgia. \nMijloacele de transport furate erau destinate vânzării în Europa de Est. Se precizează că moldovenii au reușit să câștige în jur de un milion de euro din vânzarea bicicletelor furate.\nRăufăcătorii alegeau magazine din categoria de lux și le examinau atent înainte de furt. Bicicletele erau sustrase cu ajutorul unui cablu prin acoperișul magazinului în care, din timp, se tăia o gaură.\nMembrii grupului ar trebui să-și primească sentința pe 22 martie."}