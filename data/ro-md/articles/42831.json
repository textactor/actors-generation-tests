{"id":42831,"title":"Atac armat într-o universitate din SUA: Un student și-a omorât părinții, care veniseră să îl ia în vacanță","content":"Individul şi-a omorât părinţii, care veniseră să îl ia pentru a pleca în vacanţa de primăvară.\nPersoanele ucise în campusul Universităţii Centrale din Michigan nu sunt studenţi, iar incidentul armat probabil a degenerat de la o dispută, a comunicat anterior Poliţia locală.\n„Poliţia poate confirma că două persoane au fost împuşcate mortal în Campusul Campbell Hall. Persoanele decedate nu sunt studenţi, iar anchetatorii cred că incidentul s-a produs de la o dispută”, a comunicat Poliţia.\nAtacul armat a avut loc în unul din căminele din campusul Universităţii Centrale din Michigan, relatează Detroit Free Press şi WLNS.\nSurse din cadrul serviciilor de securitate americane au declarat că au murit cel puţin două persoane.\nAutorităţile caută activ un individ în vârstă de 19 ani.\n„Suspectul este un bărbat de culoare, în vârstă de 19 ani. Este considerat înarmat şi periculos”, a transmis poliţia.\n„Sunt în legătură constantă cu Poliţia din Michigan, care încearcă să afle ce s-a întâmplat la Universitatea Centrală din Michigan. Prioritatea este siguranţa persoanelor din campus şi le mulţumesc tuturor agenţilor care au intervenit rapid”, a afirmat guvernatorul statului, Rick Snyder."}