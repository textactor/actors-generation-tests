{"id":42598,"title":"Rusia nu va defila sub propriul drapel la ceremonia de închidere a Jocurilor Olimpice de iarnă","content":"„CIO ar fi luat în calcul ridicarea suspendării, deoarece delegaţia Sportivilor Olimpici din Rusia (OAR) a respectat decizia din 5 decembrie 2017 a Comitetului Executiv al CIO. Însă doi sportivi au fost depistaţi pozitiv la Pyeongchang. Acesta a fost un lucru extreme de dezamăgitor şi, avându-se în vedere şi alte elemente, a împiedicat CIO să se gândească la ridicarea suspendării pentru ceremonia de închidere”, se arată pe site-ul Olympic.org.\nForul internaţional a precizat că suspendarea Rusiei va fi ridicată dacă se va confirma că nu mai există alte încălcări ale regulamentului antidoping de către membri ai delegaţiei OAR.\nLa 5 decembrie 2017, CIO a suspendat Comitetul Olimpic Rus cu efect imediat de la JO, precizând totodată că sportivi din Rusia vor putea participa la Pyeongchang în anumite condiţii, sub drapelul olimpic.\n"}