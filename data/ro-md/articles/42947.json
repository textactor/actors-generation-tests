{"id":42947,"title":"Silvia Radu, mesaj pentru toți politicienii, inclusiv Plahotniuc: Luați-vă de mână, toți sunteți o apă și-un pământ","content":"„Mesajul meu pentru TOȚI politicienii, indiferent că se numesc Vlad Plahotniuc, Maia Sandu, Andrei Năstase, Ion Ceban, Dorin Chirtoacă sau alții, este unul singur:\n„Luați-vă de mână, toți sunteți o apă și-un pământ, lăsați în pace măcar Chișinăul, lăsați măcar capitala să fie, în țara asta, a cetățenilor. Luați-vă Parlamentul în toamnă, dar lăsați luptele politice pentru Primăria Chișinău. Politizarea este cea care a făcut din Primăria Capitalei cea mai coruptă instituție în ultimii ani, politizarea este cea care ne-a distrus orașul în care trăim. Lăsați să candideze oameni cu viziune la funcția de primar, cu experiență în management sau administrație. Nu folosiți aceste alegeri locale anticipate pentru a vă instala din nou partidele în Primăria Chișinău și a vă folosi de ea!”\nAcesta e comentariul meu la toată bătălia stupidă care a început pentru alegerile locale anticipate, care nici măcar nu au fost declarate oficial, iar politicienii se întrec deja în candidaturi. Eu am agenda mea de lucru în Primărie și pe asta mă concentrez primordial, în timp ce politicienii își au agenda lor”, a scris Silvia Radu.\n"}