{"id":42890,"title":"VIDEO. Netflix a lansat teaserul ultimului sezon House of Cards, filmat fără Kevin Spacey","content":"Anul trecut a fost încărcat cu scandaluri de hărțuire sexuală la Hollywood, iar în 2018, noi victime au ieșit la înaintare cu detalii despre evenimente foarte grave din industria filmului. Harvey Weinstein a dat de unul singur startul mișcării #metoo, dar au mai existat și alte vedete a căror cariera a fost redusă la zero din cauza unor dezvăluiri apărute în presa internațională.\nDeși procesul de producție a întâmpinat mai multe întreruperi din cauza scandalului lui Kevin Spacey, se pare că difuzarea ultimului sezon este mai aproape decât credeam. Din primul teaser pentru viitorul sezon, putem vedea aglomerația și tensiunea de la Casa Albă, în timp ce Robin Wright pare foarte confortabilă în poziția de președinte. Sub amenințarea „Suntem doar la început” se încheie clipul care va reuși cu siguranță să stârnească interesul fanilor. Din păcate, premiera va avea loc în această toamnă, în loc de luna aprilie ca în anii trecuți.\n"}