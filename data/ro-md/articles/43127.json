{"id":43127,"title":"VIDEO. Ce a făcut un bucureștean ca să scape de ambuteiaje","content":"Febra vehiculelor electrice cuprinde tot mai mulţi români care caută o soluţie la traficul aglomerat. Un bucureştean şi-a construit singur o bicicletă electrică, care seamănă cu o maşină în miniatură, scrie digi24.ro. Zeci de mii de români, sătui să mai piardă ore bune în trafic cumpără anual trotinete şi biciclete electrice.Seamănă cu o maşină de jucărie, dar are pedale şi baterii. Marian Mandoc şi-a făcut propria bicicletă electrică, după trei luni de muncă şi 2.500 de lei investiţi (n. r. - echivalentul a circa 11.000 de MDL). A construit o caroserie din ţeavă de aluminiu şi a tras la maşina de cusut prelata impermeabilă. Scaunul folosit este unul pentru birou, iar maşina are radio şi un mic portbagaj."}