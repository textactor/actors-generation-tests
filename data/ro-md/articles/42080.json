{"id":42080,"title":"Donația Kaufland pentru Institutul Oncologic: Un Volkswagen electric, echipat pentru transportul de sânge","content":"Prin acest gest, Kaufland dorește „să-și manifeste responsabilitatea față de oamenii” și „să arate că implicarea companiei în Republica Moldova este de lunga durată”, a spus reprezentanta Kaufland, Anna Katharina. Potrivit ei, compania a investit peste 300 mii de euro în proiecte sociale, ecologice și culturale în Moldova.\nDirectorul Institutului Oncologic, Larisa Catrinici, a povestit despre modul în care s-a făcut această donație:\n„Kaufland a propus o donație pentru Institutul Oncologic. Noi am ales segmentul de transportare pentru că, zilnic, noi plecăm de trei ori la Centrul Național de Transfuzie a Sângelui pentru a veni cu diferite componente”, a declarat oficiala.\nPotrivit surselor oficiale, anual, circa 5000 de litri de sânge se utilizează pentru pacienți.\n"}