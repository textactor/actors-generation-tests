{"id":43254,"title":"Președintele raionului Dubăsari, acuzat de fraudă și depășirea atribuțiilor de serviciu. Funcționarul neagă acuzațiile","content":" Potrivit oamenilor legii, funcționarul de la Dubăsari este învinuit de emiterea unor decizii ilegale.\nEl ar fi delegat angajați ai  Consiliului raional Dubăsari să participe în delegații oficiale peste hotarele Republicii Moldova, încălcând astfel legea.\nDe asemenea, ar fi încheiat în mod ilicit contracte de achiziționare a serviciilor de asistență juridică.\nTot el ar fi încălcat legea cu privire la secretul de stat aprobând lista colaboratorilor din subordinea Consiliului raional, care urmau să aibă acces permanent la secretul de stat cu avizarea achitării plăților sub formă de sporuri la salariu în acest scop.\nPreședintele raionului Dubăsari ar fi fraudat licitații publice, și ar fi oferit în mod nejustificat adaosuri salariale, prime și cadori pentru angajații Consiliului.\nPotrivit probelor acumulate de procurori, s-a stabilit că prin respectivele decizii și alte acțiuni ilegale săvârșite de către președintele raionului Dubăsari, a fost cauzat un prejudiciu considerabil bugetului Consiliului raional Dubăsari, în mărime de aproximativ 1,5 milioane lei.\nDacă va fi găsit vinovat acesta riscă o pedeapsă de până la 16 ani de închisoare, cu privarea de dreptul de a ocupa funcții publice pe un termen de până la 15 ani."}