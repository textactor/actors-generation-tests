{"id":42030,"title":"Accident teribil în China. Opt oameni au murit după ce o magistrală rutieră s-a prăbușit","content":"Potrivit autorităților locale, nouă muncitori au fost salvaţi, iar lucrările de salvare şi de reabilitare sunt în desfăşurare. Deocamdată nu se cunoaşte dacă persoanele decedate şi date dispărute erau cu toţii muncitori.\nZona prăbuşită are dimensiunea a două terenuri de baschet, cu o adâncime între şase şi şapte metri, scrie China Daily. În imaginile surprinse la faţa locului se poate observa zona afectată, plină de noroi şi de asfalt spart, în mijlocul unei magistrale cu două sensuri din districtul Changcheng.\nAccidentele industriale sunt comune în China, ţară în care normele de siguranţă sunt deseori aplicate necorespunzător spre nemulţumirea cetăţenilor.\nPotrivit cifrelor oficiale, 38.000 de persoane şi-au pierdut viaţa în China în accidente de muncă produse în 2017."}