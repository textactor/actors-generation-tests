{"id":42317,"title":"„Deviază atenția de la procesul de reformare a Primăriei”. Poziția PPEM față de demisia lui Dorin Chirtoacă","content":"În opinia reprezentanților PPEM, demisia lui Chirtoacă ar fi fost oportună înaintea referendumului din această toamnă, economisind, astfel, resursele financiare din bugetul de stat.\n„Dorin Chirtoacă a demonstrat că este un om al crizelor. Cu puțină înțelepciune am fi putut evita tot acest scandal produs în detrimentul locuitorilor mun. Chișinău, iar acum am rămâne concentrați pe procesul de reforme asupra căruia insistăm din 2015”, se arată în comunicatul formațiunii.\n„Nu putem să nu constatăm că pledoariile PL despre moralitate vin doar atunci când sunt lichidate sursele ilegale de venit din Primărie, iar exponenții formațiunii sunt demiși pentru exercitarea incompetentă a atribuțiilor de serviciu.\nMenționăm că reprezentanții PPEM în Consiliul Municipal Chișinău au cerut în repetate rânduri demisia lui Dorin Chirtoacă în 2015 și 2016, acuzându-l de neprofesionalism și indiferență față de problemele locuitorilor capitalei”, se mai arată în comunicat.\n"}