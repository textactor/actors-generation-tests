{"id":43551,"title":"Proiectul care interzice polițiștilor ridicarea plăcuțelor de înmatriculare, votat în prima lectură","content":"Conform notei informative a proiectului, autoarea vrea să remedieze o „situaţie depăşită în ceea ce priveşte scoaterea plăcuţelor de înmatriculare de către inspectorii de patrulare de la vehiculele parcate neregulamentar”.\n„Urmare scoaterii plăcuţelor de înmatriculare, constatăm că proprietarii sau posesorii de vehicule sunt deseori puşi în situaţii complicate, fiind în imposibilitate de a mai circula cu maşina respectivă până când nu-şi recuperează plăcuţele cu numărul de înmatriculare, în caz contrar riscând o sancţiune prevăzută de art. 230 alin. (2) CC RM care indică „conducerea unui vehicul fără număr de înmatriculare se sancţionează cu amendă de la 25 la 30 unităţi convenţionale cu aplicarea a 4 puncte de penalizare\", se arată în nota informativă.\n„Respectiv, conducătorii auto cărora le-au fost ridicate plăcuţele cu numărul de înmatriculare, fie trebuie să apeleze la serviciile de evacuator auto pentru a-și putea duce automobilul acasă (serviciu care deseori depăşeşte ca cost suma aplicată prin sancțiune), fie trebuie să identifice inspectorii care i-au ridicat plăcuţele de inmatriculare pentru a le recupera (urmând ca automobilul să rămână în continuare parcat ilegal)”, se mai arată în textul notei.\n„În concluzie, constatăm că practica ridicării plăcuţelor cu numărul de înmatriculare a vehiculelor parcate ilegal este una ineficientă, care nu oferă soluţil pentru combaterea practicii de staţionare sau parcare ilegală, ba din contra, creează dificultăţi atât pentru conducătorii auto cât şi pentru poliţişti. Totodată, menţionăm că la moment, Inspectoratul Naţional de Patrulare dispune de tehnica şi metoda necesară pentru sancţionarea conducătorilor auto care parchează neregulamentar, fără a mai fi necesar scoaterea plăcuţelor de înmatriculare”, conchide autorul inițiativei legislative."}