{"id":43364,"title":"Cum recunoşti o sticlă de whisky contrafăcut","content":"Cei care vând whisky contrafăcut obişnuiesc să pună băutura falsă în sticlele originale. Verifică dacă timbrul este intact sau dacă este lipit peste unul mai vechi.\nCantitatea de whisky din sticlă este un indicator al originii băuturii. De cele mai multe ori, variantele originale sunt pline doar până la jumătatea gâtului sticlei, iar în cazuri rare până la gât. O sticlă prea plină poate fi semn că băutura este contrafăcută, scrie gustarte.ro.\nChiar dacă ţi se pare ciudat, dacă cumperi o sticlă de whisky scump atunci este bine să verifici cu o lupă eticheta. Uită-te după claritatea imaginii. Această trebuie să fie clară, fără dungi fine verticale.\nPoate părea absurd, dar etichetele sticlelor de whisky contrafăcute conţin texte greşite. O literă în plus, denumiri scrise incorect sau formulări anapoda pot da de gol infractorii.\nWhiskyul îmbuteliat înainte de 1970 va afea sedimente pe fund. Lipsa acestora este un semn că sticla a fost reumplută cu altă băutură.\nDacă învârţi sticla şi capacul pare să se desprindă, dacă eticheta se dezlipeşte pe la colţuri sau suferă alte modificări este bine să iei în considerare că ai în faţă un produs contracfăcut. Bradurile serioase sunt foarte atente şi la aceste aspecte.\nCaută pe internet site-ul producătorului şi, apoi, verifică dacă toate elementele se potrivesc cu produsele expuse online. Nuanţele de culoare ale capacului sau etichetei trebuie să fie la fel, fontul folosit pentru scriere trebuie să fie acelaşi.\n"}