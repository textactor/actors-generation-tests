{"id":42365,"title":"De ce a dispărut opțiunea „View Image” de pe Google?","content":"După cum a anunțat reprezentantul Google, Danny Sullivan, eliminarea opțiunii „View Image\" este rezultatul unui acord încheiat între Google și Getty Images.\nÎn 2016, Getty Images a adresat o plângere Comisiei Europene, invocând că posibilitatea de a vizualiza imaginile direct de pe Google Images descurajează utilizatorii să acceseze site-urile care dețin drepturile de autor asupra fotografiilor.\nGoogle a cedat presiunilor Getty Images și a renunțat la butonul de vizualizare a imaginii. Totodată, opțiunea „accesați pagina\" a fost păstrată, notează Sullivan.\nÎn timp ce fotografii și promotorii drepturilor de autor se declară foarte multumiți de această schimbare, mai mulți critici pledează pentru „migrația” către platformele cum ar fi Duck Duck Go, Bing sau Yahoo.\n"}