{"id":43027,"title":"Este oficial: Donald Trump a semnat declarația de război comercial, impunând taxe vamale pe importurile de oțel și aluminiu","content":"Din declaraţiile preşedintelui reiese că importurile de oţel vor avea o taxă vamală de 25%, iar cele de aluminiu de 10%. În ciuda declaraţiilor oficiale, nu China va fi lovită de această decizie, ci Europa, Canada şi America de Sud. Noile tarife vor intra în vigoare în 15 zile, singurele ţări scutite fiind Canada şi Mexic. UE s-a declarat pregătită să riposteze, înainte de decizia preşedintelui american. Trump a semnat în această seară începutul unui război comercial.\n„Astăzi apăr securitatea naţională a Statelor Unite prin impunerea unor tarife pe importurile de oţel şi aluminiu”, a declarat Trump. Preşedintele american susţine că liderii politici din fruntea Statelor Unite care l-au precedat au permis declinul sectorului de producţie din SUA. \nTrump a şi citat un fost preşedinte american protecţionist, William McKinley, în apărarea măsurii pe care tocmai a semnat-o: „Fabricile noastre au fost lăsate să putrezească şi să ruginească peste tot în ţară”. "}