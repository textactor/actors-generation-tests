{"id":43118,"title":"Putin a ordonat doborârea unui avion de pasageri despre care se credea că a fost deturnat. Ordinul nu a fost executat","content":"„Mi s-a spus: un avion din Ucraina la Istanbul a fost deturnat, atacatorii cer să aterizeze la Soci”, afirmă Vladimir Putin în film, potrivit site-ul postului BBC News.\nPiloţii unui avion turc, la bordul căruia erau 110 persoane, au anunţat că un pasager are o bombă şi le-a cerut să îndrepte avionul spre Soci, afirmă reporterul Andrey Kondrashov.\nPutin a completat că oficialii ruşi i-au spus că procedurile de urgenţă în astfel de cazuri stipulează doborârea avionului.\n„Le-am spus: acţionaţi în conformitate cu planul”, a adăugat preşedintele rus.\nCâteva minute mai târziu a primit informaţii că a fost o alarmă falsă, a precizat Vladimir Putin.\nPrima parte a documentarului, intitulat Putin, a fost postată pe diverse reţele de socializare, inclusiv de un cont YouTube pro-Kremlin.\nDmitri Peskov, purtătorul de cuvânt al Kremlinului, a confirmat veridicitatea afirmaţiilor lui Putin."}