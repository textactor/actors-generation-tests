{"id":42878,"title":"Slovacia: Politicienii se acuză reciproc după moartea unui jurnalist. Președintele cere remanierea guvernului","content":"Președintele Kiska a cerut fie o remaniere radicală a guvernului, fie convocarea alegerilor anticipate.\nSolicitarea președintelui a stârnit nemulțumirea primului ministru Robert Fico. Acesta a declarat că Kiska „dansează pe mormântul” victimelor, scrie sursa.\nMoartea jurnalistului Jan Kuciak și a prietenei sale, Martina Kusnirova, împușcați în propria lor casă, a stârnit proteste în Slovacia.\nKuciak, în vârsta de 27 de ani, conducea o investigație jurnalistică pe subiectul corupției asociate cu crima organizată din Italia.\nArticolul său „Mafia italiană în Slovacia. Tentaculele ei au ajuns și în politică” a fost publicat post-mortem."}