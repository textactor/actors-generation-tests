{"id":43166,"title":"VIDEO. „Russu a furat dreptul cetățenilor la democrație”. Cașu a supus criticii decizia fără de precedent a CEC-ului","content":"Potrivit lui Cașu, cîteva persoane din Partidul Democrat, ajunși la CEC, și-au permis în mod cinic de a cita Consiliul Europei și Comisia de la Veneția pentru a justifica acțiuni absolut antidemocratice, ilegale și de intimidare a propriilor cetățeni.\n„Decizia vociferată de șefa CEC-ului, Alina Russu, este o aberație. Ea a spus că poporul nu are dreptul la un exercițiu democratic precum este referendum. Prin această decizie, Alina Russu a substituit Constituția. Evident că o instituție politic capturată cum este CEC-ul nu poate să substituie Constituția. Este o ilegalitate de mare calibru. Vorbim de executarea unei comenzi politice unde șefa unei instituții de stat a furat, pe bune, dreptul cetățenilor de a practica democrația pentru că poporul este suveran”, a declarat Cașu.\nÎn context, vicepreședintele „Partidului Nostru” Ilian Cașu a atras atenția la numărul mare al colaboratorilor de poliție antrenați în jurul clădirii Comisiei Electorale Centrale, unde zeci de oameni, care nu au fost lăsați la ședința deschisă a Comisiei, au desfășurat un protest.\n„Cetățenii trebuie să fie extrem de vigilenți pentru că pot fi atacați și provocați în orice moment de colaboratorii poliției”, a concluzionat Cașu.\n"}