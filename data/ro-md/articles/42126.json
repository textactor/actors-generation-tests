{"id":42126,"title":"Un avion cu 71 de persoane la bord s-a prabușit în apropiere de Moscova. Nu există supraviețuitori","content":"Un avion de pasageri al companiei ruse Saratov Airlines s-a prăbuşit duminică după-amiază în regiunea Moscova, informează agenţiile ruse de presă TASS şi Interfax, citate de Reuters, scrie Agerpres.Avionul, de tipul Antonov AN-148, avea 71 de persoane la bord şi decolase de pe aeroportul moscovit Domodedovo, având ca destinaţie oraşul Orsk, din apropierea frontierei cu Kazahstanul. La circa 10 minute de la decolare aparatul a dispărut de pe ecranele radarelor."}