{"id":42988,"title":"„Domnule Dodon, nu vă jucați cu focul!” Reacția unioniștilor de la ODIP la amenințările șefului statului","content":"„Ținem să confirmăm declarațiile și să întărim convingerea CSS că situația într-adevăr începe să se destabilizeze și va continua să evolueze de acum în colo. „Stabilitatea” pe care au avut grijă să ne-o asigure și în care s-au făcut cele mai mari acte de corupție, furturi, fărădelegi, trădări și batjocoriri a acestui stat și cetățenilor săi - se apropie de sfârșit.\nLa fel, Igor Nicolaevici Dodon a adăugat: „transmitem un mesaj organelor competente să se autosesizeze, pentru că din informațiile prezentate, cei care se acoperă cu mesaje patriotice unioniste vor să vină la Chișinău să facă destabilizări”. Domnule Dodon, nu vă jucați cu focul! Agonia electorală în care vă aruncați este de un real folos mișcării unioniste și ținem să vă mulțumim pe această cale pentru promovarea gratuită pe care o faceți manifestațiilor unioniste și curentului unionist per ansamblu”, se arată în reacția celor de la ODIP.\n„Într-adevăr, pe 25 martie vor avea loc acțiuni îngrijorătoare pentru clanurile din care faceți parte sau cu care sunteți afiliat dumneavoastră și pe care le slujiți. Vor veni oameni cu un ideal sfânt, oameni pe care i-ați mințit, furat, trădat și înșelat cu nemiluita, ani la rând. Oameni plecați de ani buni peste hotarele Țării vor veni să se facă văzuți, auziți și înțeleși odată și pentru totdeauna. Răbdarea oamenilor este la limită!\nȚinem și noi să solicităm încă odată (credem că a 1000-a oară) organelor competente să se autosesize în privința declarațiilor și acțiunilor Președintelui RM care sfidează Constituția și lezează demnitatea națională a poporului Republicii Moldova, instigă la ură interetnică, xenofobie și război civil.\n„Anul 2018 abia a început, domnule Dodon. Surprizele abia încep și pe zi ce trece vor deveni din ce în ce mai „destabilizatoare” pentru clanurile și călăii pe care îi slujiți. Coșmarul dumneavoastră abia începe, iar evenimentele au luat o amploare ireversibilă”, se mai arată în textul unioniștilor.\n"}