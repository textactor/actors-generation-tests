{"id":42082,"title":"CEC-ul din Rusia a confirmat oficial opt candidați pentru alegerile prezidențiale. Printre ei - Putin, Jirinovski și Sobchak","content":"Numele celor opt candidaţi vor fi aranjate în ordine alfabetică pe buletinele de vot, a precizat Comisia Electorală.  Pentru a se înregistra drept candidat independent la prezidenţiale, un aspirant la titlul de candidat în cursă trebuia să strângă cel puţin 300.000 de semnături de la alegători, până la 1 februarie, în timp ce un candidat din partea unui partid politic trebuia să adune minimum 100.000 de semnături.  Mulţi apreciază că Vladimir Putin, care este deja la al treilea mandat, va înregistra o largă victorie în viitoarele alegeri, în condiţiile în care se bucură, potrivit sondajelor de opinie, de mult mai multă susţinere din partea electoratului rus decât contracandidaţii săi.  După ce la 31 ianuarie CEC a finalizat primirea de semnături în sprijinul celor care doresc să participe la alegeri, există opt candidaţi la preşedinţia Rusiei: Vladimir Jirinovski (Partidul Liberal Democrat /PLDR/), Vladimir Putin (independent), Pavel Grudinin (Partidul Comunist), Grigori Iavlinski ('Iabloko', liberal), Boris Titov (Partidul creşterii), Serghei Baburin (\"Uniunea Naţională a Rusiei\"), Maxim Suraikin ('Comuniştii Rusiei') şi Ksenia Sobciak ('Iniţiativa civică')."}