{"id":43278,"title":"Casele scoase la imprimantă: detalii noi despre proiectul comun Icon - New Story","content":"Firma de construcții Icon și ONG-ul New Story au găsit o soluție inovatoare pentru a rezolva problema oamenilor care au nevoie de locuință la un preț accesibil, relatează sursa.\nCompaniile au dat startul unui program de imprimare 3-D a caselor pe scară largă. O locuință de 60 de metri pătrați poate fi creată în 48 ore.\nCadrul de imprimare pe șine. Foto: BBC\n„Sistemul funcționează pe șine, ca un tren. Puteți să construiți mai multe case consecutiv, una după altă, sau să creați o casă foarte lungă”, a povestit șeful Icon, Alex Le Roux.\nCa și în cazul imprimării 3-D pe scară mică, materialul se adaugă în mod sistemic, strat după strat. Icon folosește mortarul, un material asemănător betonului.\n„Putem să imprimăm clădiri cu înălțimea de peste 11 ft (3,3 metri, n.r.) cu ajutorul acestei imprimante”, spune Le Roux.\nProgramul va fi testat în El Salvador, unde vor fi construite 100 de case în anul 2019, notează sursa.\n„Familiile beneficaire vor semna un contract de ipotecă pentru următorii 10 ani”, a spus directorul New Story, Brett Hagler.\nPotrivit sursei citate, aceasta înseamnă aproximativ $30 de dolari pe lună. Conform datelor Ministerului de Economie din Salvador, salariul mediu în localitățile rurale este de circa $360 de dolari.\nUnele persoane și-au exprimat îngrijorarea că mai mulți muncitori din domeniul construcțiilor ar putea să rămână fără job ca urmare a utilizării acestei tehnologii. Însă inițiatorii proiectului au pregătit un răspuns la aceste critici.\n„Ceea ce am observat noi este că, cu cât mai devreme familiile se mută într-o locuință proprie, cu atât mai rapid ele pot să găsească un loc de muncă bine plătit sau să obțină un împrumut și să-și deschidă o afacere. Oferind familiilor locuință este un mod mai inteligent de a crea locuri de muncă decât pur și simplu mai multe job-uri în sectorul construcțiilor”, a spus Brett Hagler.\n"}