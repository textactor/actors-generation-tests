{"id":42690,"title":"Vlad Plahotniuc, despre declarațiile lui Dudnic: „Partidul Democrat nu acceptă instigarea la violență”","content":"Potrivit liderului democraților, Vlad Plahotniuc, Partidul Democrat nu acceptă instigarea la violență. „Partidul Democrat nu obișnuește să cenzureze membrii săi pentru opiniile pro sau contra unor subiecte, fiecare are dreptul la opinia personală. Însă, Partidul Democrat nu acceptă instigarea la violență, mai ales declarații de acest fel, care implică, chiar și la nivel ipotetic, folosirea forței și a armelor. De aceea, în ședința de astăzi deputatul Cornel Dudnic a fost avertizat că în cadrul echipei noastre nu sunt acceptate astfel de declarații virulente și i s-a cerut să evite pe viitor astfel de abordări”, a spus Vlad Plahotniuc, la briefing-ul de după ședința săptămânală a formațiunii."}