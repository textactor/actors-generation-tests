{"id":42225,"title":"Motivele catastrofei naturale din Cape Town, primul oraș din lume care ar putea rămâne fără apă","content":"Autorităţile au ameninţat cu amenzi pentru cei care nu vor respecta această măsură, însă deocamdată nu au fost aplicate sancţiuni în acest oraş în care se formează cozi la sursele de apă din exterior, la toalete apa se trage mai rar, iar unii politicieni locali susţin că părul nespălat reprezintă un simbol al statutului.\nAutorităţile din Africa de Sud au decretat marţi stare de catastrofă naturală în întreaga ţară din cauza secetei istorice care afectează Cape Town.Această decizie, publicată în monitorul oficial, a fost luată după „o reevaluare a amplorii şi gravităţii secetei actuale” şi încredinţează acum guvernului gestionarea crizei.Sub autoritatea executivului, toate instituţiile statului sunt mandatate să pună în aplicare „planurile de urgenţă, măsuri imediate de ajutor şi de construcţie” necesare, conform textului deciziei ce a fost semnat de directorul Centrului naţional de gestiune a situaţiilor de urgenţă, Mmaphaka Tau.În cazul în care furnizarea apei va fi întreruptă, Cape Town - în mod ironic, primul loc în care a fost stabilită o colonie europeană, în 1652, după ce Olanda a înfiinţat aici un port de reaprovizionare pentru corăbiile Companiei Olandeze a Indiilor de Est deoarece zona era considerată ideală din punct de vedere climatic pentru susţinerea comerţului cu Asia de Sud-Est - va deveni primul oraş mare din lume în care ţevile de apă vor rămâne uscate.În acest sens nu mai există un precedent astfel încât să se poată face o comparaţie, însă este evident că acest lucru va avea un impact enorm într-o ţară instabilă din punct de vedere politic şi strâmtorată la nivel economic.Criza apei este rezultatul unei perioade de secetă de trei ani care a golit rezervoarele oraşului. Însă modul în care s-a ajuns la această situaţie potenţial dezastruoasă reprezintă o lecţie revelatoare pentru o ordine politică internaţională în care evenimentele climatice catastrofale au loc mai frecvent, iar planificarea pe termen lung lasă de dorit. Autorităţile guvernamentale, oameni de ştiinţă şi politicieni, în special din emisfera sudică mai aridă, urmăresc cu interes ce se întâmplă în Cape Town, conştienţi că unul dintre marile lor oraşe ar putea fi următorul afectat, precizează sursa citată.Sezonul ploios din Cape Town se întinde din luna mai până în august. Experţii au calculat iniţial că „Ziua Zero” - data la care nu va mai fi suficientă apă în sistemul de aprovizionare pentru a crea presiunea necesară astfel încât apa să ajungă în ţevile şi conductele din suburbiile care înconjoară oraşul - va fi în jurul datei de 16 aprilie. Aceasta a fost însă împinsă până la jumătatea lunii mai, iar autorităţile speră că cele mai recente măsuri adoptate pentru reducerea consumului de apă să salveze situaţia la începutul sezonului ploios.Agricultura, în special ţinuturile viticole care, alături de splendoarea peisajelor, au reprezentat una dintre principalele atracţii pentru cei 1,5 milioane de turişti străini care au vizitat ţara anul trecut, utilizează circa o treime din cantitatea de apă disponibilă.Cauza dezastrului în desfăşurare este una controversată deoarece „Ziua Zero” nu este doar o consecinţă a schimbărilor climatice, deşi specialiştii în climatologie admit că acest fenomen joacă un rol, deocamdată nedeterminat ştiinţific.\n"}