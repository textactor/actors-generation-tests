{"id":42048,"title":"VIDEO. O moldoveancă din Ungheni, în TOP 100 Influencers in Identity","content":"Proiectul pe care îl conduce are drept obiectiv să lupte cu traficul de copii, oferind copiilor și minorilor documente de identificare personală, scrie stirilocale.md.\nMariana a făcut studii post universitare la Massachusets Institute of Technology- Sloan School of Management și doctorat la Paris II Assas University din Franța. \nMoldoveanca a fost coordonator de programe și specialist senior în tehnologii de informare și comunicare la Banca Mondială. Mariana este și fondatoare la Global Blockchain Business Council, organizație care implementează tehnologii blockchain- un mecanism care permite oricui să stocheze sau să transfere active.\nInfluencerul este persoana din online care a trecut la nivelul în care a devenit o imagine reprezentativă pentru industria în care își desfășoară activitatea. El este cel care creează comunități în jurul blogului, contului său de Facebook, Instagram sau Snapchat, canalului de Youtube, comunităti active pe care are puterea de a le influența si a le determina să acționeze.\n"}