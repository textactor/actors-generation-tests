{"id":42989,"title":"Diacov, despre partajarea politică a instituțiilor în AIE: Filat a crezut că-i cel mai deștept, dar a primit ce a meritat","content":"„Eu am urmărit de la bun început. Domnul Filat a crezut că e cel mai deștept dintre toți, și-a luat Min Justiției. Dar în platforma lor politică era prevăzut că procuratura să fie parte componentă a Ministerului Justiției. Și a crezut că după ce ei o să pună toate punctele pe i, pe urma în Parlament o să voteze măsura asta, care intra în programul de reformare a justiției. Ca procurorii toți să fie magistrați, cum e în România, SUA și alte părți. Și domnul Filat a crezut că procuratura o să-i cadă în poală pur și simplu așa. Ei, n-a fost să fie așa, și domnul Filat și-a primit ceea ce a meritat”, a declarat Diacov în cadrul emisiunii Important de la TVC 21.\n„Dacă-și lua Procuratura poate era să stea acasă”; mai spune el. „Procuratura a fost partajată Partidului Democrat, e clar. [...] Procuratura hotărăște când și în ce condiții se intentează un dosar penal”.\nÎn continuare, Ivan Diacov a fost întrebat despre cât de liberă crede că este justiția moldovenească. „Justiția nu este liberă în nici într-un fel. Dar nu se face așa cum își închipuie unii - că se telefonează în fiecare zi. Nu. Procurorii îs foarte citiți, foarte deștepți, se orientează singuri. [...] Acum justiția e foarte liberă, dar ea e partajată politic, și oamenii știu asta. Oamenii care conduc astăzi au fost născuți, crescuți, educați în perioada lui Voronin. Și s-au admis multe lucruri în perioada ceea. Eu mă gândeam că toți acești oameni o să fie eliminați la venirea la putere a democraților, pentru că atunci când au venit comuniștii cam toți oamenii cu experiență au fost eliminați”."}