{"id":43535,"title":"VIDEO. Deputații PL au părăsit sala Parlamentului „până nu se va produce Unirea”. Ce l-a enervat pe Ghimpu","content":"„Acum 100 de ani, pe 27 martie a fost votat Actul Unirii. Ar fi normal să convocăm o ședință. Din păcate la insistența noastră nu s-a reacționat. Era corect ca Parlamentul să convocace o ședință festivă cu această ocazie. Fracțiunea PL solicită să oferiți sala fracțiunii PL în acea zi, și noi vom organiza această ședință cu invitații noștri, pentru a aniversa 100 de ani de la Unire”, a declarat Mihai Ghimpu.\n„Ce ține de organizarea ședințelor speciale în Parlament, în Regulamentul Parlamentului este o procedură, care trece prin Biroul Permanent al Parlamentului. Cei care pot sesiza Biroul Permanent ccu astfel de propuneri sunt președintele R. Moldova, președintele Parlamentului sau 2/3 dintre deputați. Cererea se face către Biroul Permanent. De aceea, cu regret, această solicitare nu poate fi supusă votului”, i-a răspuns Candu liderului PL.\n„Având în vedere că domnul Candu de nenumărate ori sfidează dreptul fracțiunii și deputaților PL, în semn de protest părăsim sala de ședință și nu venim până nu se produce Unirea RM cu România”, a răbufnit Ghimpu, părăsind sala.\n„Președintele ședinței conduce dezbaterile, veghează la respectarea Regulamentului Parlamentului și menținerea ordinii. Eu mă conduc după litera legii și Regulamentul Parlamentului”, a intervenit președintele Legislativului.\n„Păcat că a plecat Ghimpu”, s-a arătat decepționat Vladimir Voronin.\n„Ei au anunțat că se retrag până nu se va face Unirea. Așa cum Unirea nu se va produce niciodată, trebuie să înțelegem că colegii noștri ne-au părăsit pentru totedauna. Să le spunem adio”, a declarat Marian Lupu."}