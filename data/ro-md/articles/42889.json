{"id":42889,"title":"Milioane pentru iluminarea parcurilor și a trecerilor de pietoni din capitală","content":"Potrivit funcționarului pentru serviciul de întreținere a sistemului de iluminat public pentru anul 2018 în bugetul municipal al primăriei Chișinău au fost alocate 21 milioane lei. De asemenea, autoritățile își propun să facă investiții în sensul modernizării parcurilor și scuarelor.\n„Pentru confortul locuitorilor orașului Chișinău, dar și a oaspeților capitalei ne propunem să acordăm  o atenție deosebită iluminatului public în parcurile și scuarurile orașului. Conform planului, vor fi reabilitate rețelele de iluminat în următoarele parcuri: „La Izvor”, „Râșcani”, „Valea Morilor” și „Valea Trandafirilor””, a declarat Veaceslav Buț.\nO altă noutate este că pe străzile principale vor apărea becuri LED. Potrivit șefului de la „Lumteh”, acestea sunt mai econome și sunt mai durabile.\nAproximativ 1500 de lămpi de tip LED vor fi instalate pe strada Ciuflea, pe viaduct, pe strada Calea Ieșilor, pe strada Alba Iulia, pe bulevardul Moscovei, bulevardul Kiev, pe strada Mircea cel Bătrân și în Piața Marii Adunări Naționale.\n"}