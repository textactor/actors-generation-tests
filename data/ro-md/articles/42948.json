{"id":42948,"title":"VIDEO. Sub geamurile hotelului, ca la război: Ultrașii de la PSG au pertubat somnul fotbaliștilor de la Real Madrid","content":"Ultrașii de la Paris Saint Germain s-au gândit să le dea o mână de ajutor favoriților, chiar dacă asta a însemnat ca gestul lor să fie unul peste limita legalităţii, scrie digisport.ro. Aceștia au făcut noapte albă în faţa hotelului unde este cazată delegaţia adversarilor din returul optimilor Ligii Campionilor. Primii ultrași parizieni au apărut în preajma hotelului, spun martorii oculari, în jurul orei 01:30 dimineața.\nUltrașii lui Paris Saint Germain au dat foc la mai multe petarde în fața hotelului. Poliția a apărut la fața locului, dar fanii au continuat să facă noapte albă și să le pertube somnul spaniolilor.\nMadrilenii au câştigat cu 3-1 manşa tur, de pe Santiago Bernabeu, însă parizienii speră să întoarcă scorul în retur, chiar şi fără starul Neymar, accidentat.\n"}