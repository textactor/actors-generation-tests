{"id":42714,"title":"FOTO. Deszăpezirea drumurilor și trotuarelor din capitală, în vizorul autorităților municipale","content":"Adrian Boldurescu a precizat că în cursul nopţii s-a intervenit cu 68 de utilaje şi au fost împrăştiaţi peste 1100 de metri cubi de material antiderapant. \nRegia locativ-comunală a intervenit cu 40 de utilaje la curăţarea trotuarelor şi intrările în curţile de bloc. Totodată, muncitorii au curăţat manual trotuarele şi staţiile de aşteptare a transportului public.  \n La Centrul de găzduire și orientare a persoanelor fără domiciliu stabil, din str. Haltei, 2, au fost cazate în ultimele 24 de ore peste 90 de persoane. Potrivit reprezentanților Primăriei, transportul public circulă în regim normal. Azi demineață au fost emise 302 de troleibuze şi 97 de autobuze. Primarul general interimar, Silvia Radu, le-a cerut pretorilor de sector să informeze persoanele fizice şi agenţii economici şi să se asigure că operatorii privaţi vor curăţa zăpada de pe trotuarele aferente imobilelor pe care le deţin.\nÎn caz de înregistrare a situațiilor problematice în contextul condițiilor meteo, cetățenii sunt chemați să apeleze Dispeceratul Central Municipal, tel. (022) 22-22-67, (022) 22-26-04.\n"}