{"id":42166,"title":"FOTO. Hachiko, citate celebre și fotografii editate cu Prisma. Cele mai neobișnuite fotografii de copertă ale politicienilor","content":"1. Renato Usatîi\nAflat de mai mult de un an la Moscova, primarul de Bălți a decis să facă haz de imposibilitatea sa temporară de a se întoarce în Moldova. El a postat drept fotografie de copertă un câine de rasă Akita Inu, exact ca cel care apare în filmul despre devotatul patruped Hachiko. Hachiko a devenit un simbol al devotamentului după ce și-a așteptat o viață stăpânul.\n2. Ion Ceban\nPreședintele socialiștilor în CMC și-a păstrat drept fotografie de copertă un exemplar al buletinului de vot de la referendumul pentru demiterea lui Dorin Chirtoacă. Deși plebiscitul nu a fost în favoarea socialiștilor, nefiind validat, Ceban a decis să-l păstreze.\n3. Chiril Gaburici\nProaspătul ministru al Economiei și Infrastructurii, Chiril Gaburici, are la cover photo o fotografie editată prin aplicația Prisma. În ea apare podul peste Gura Bîcului, Anenii Noi.\n4. Sergiu Sîrbu\nDeputatul PD și-a pus drept fotografie de copertă o imagine cu două păsărele pe un fir, ieșind astfel în evidență printre colegii săi, care în mare parte au fotografii cu simbolica partidului sau poze de la congres.\n5. Valeriu Ghilețchi\nVicepreședintele Parlamentului a ales pentru cover photo un citat de Albert Camus pe un fundal cu imagini montane.\n6. Mihaela Spătaru\nColega lui Ghilețchi, tânăra deputată Mihaela Spătaru, a ales și ea un citat, care din engleză se traduce: „Fă-o cu pasiune sau nu o fă deloc”.\n7. Vadim Pistrinciuc\nTânărul liberal-democrat a ales o fotografie de copertă în care apare tot el, într-o ipostază artistică.\n8. Vasile Bolea\nPoliticianul socialist, care înainte de a-și începe cariera în politică a fost rugbist de performanță, are pe poza de copertă o imagine cu niște bărbați după un meci sportiv. El însă nu apare în imagine.\n9. Nae-Simion Pleșca\nFostul liberal-democrat are și el pe cover photo un citat.\n10. Grigore Novac\nDeputatul socialist și-a pus la fotografie de copertă imaginea digitalizată a lui Ștefan cel Mare care apare în filmul „Istoria Moldovei” promovat de Igor Dodon.\nÎn majoritatea cazurilor, politicienii optează pentru identitate vizuală pe Facebook care corespunde cu ideologia lor. Astfel, practic toți liberalii moldoveni au poze care au legătură cu Unirea, democrații - fotografii cu simbolica partidului, socialiștii - poze de la mitinguri sau cu electoratul, deputații - fotografii cu edificiul Parlamentului. Președintele Igor Dodon are la cover photo o poză cu familia."}