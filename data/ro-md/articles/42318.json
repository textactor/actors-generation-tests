{"id":42318,"title":"DOC. PAS depune sesizare la CC cu privire la neconstituționalitatea formării circumscripțiilor uninominale","content":"În sesizarea PAS scrie că deși se prevede că toate circumscripțiile uninominale trebuie să se încadreze în limitele de minimum 55 000 de alegători și maximum 60 000 de alegători, doar 10 circumscripții uninominale (toate situate în municipiul Chișinău) se încadrează în aceste limite. De asemenea, a fost depășită și devierea maximă admisibilă dintre circumscripțiile uninominale de 10%.\nPartidul mai semnalează că la constituirea circumscripțiilor uninominale peste hotarele Republicii Moldova nu s-a ținut cont de criteriile stabilite în lege pentru acestea, ele constituindu-se printr-un simplu vot al membrilor comisiei speciale.\nPAS atenționează că, contrar legii, în cadrul celor 5 sectoare ale municipiului Chișinău au fost constituite 9 circumscripții uninominale, hotarele acestor circumscripții fiind trasate în interiorul celor 5 sectoare ale capitalei.\n"}