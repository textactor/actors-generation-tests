{"id":43413,"title":"A murit la 45 de ani, după ce a salvat sute de oameni în timpul atacului de la 11 septembrie. Cauza morții, legată direct de atentat","content":"Phelan lucra în 2001 pe un feribot care efectua curse între Manhattan și Statuia Libertății și a ajutat la evacuarea în siguranță a sute de oameni. În 2003, Phelan a devenit pompier și a fost promovat mai apoi în funcția de pilot marin.\nPrimarul orașului New York, Bill de Blasio, a postat un mesaj pe Twitter în memoria lui Phelan: „În cel mai întunecat moment al orașului nostru, pompierul Thomas Phelan, care a dat dovadă de eroism, a salvat sute de vieți. Nu vom uita niciodată ce a făcut pentru noi și sacrificiul lui”.\nMii de oameni au fost diagnosticați cu cancer după atacurile de la 11 septembrie, potrivit Centers for Disease Control and Prevention's World Trade Center Health Program. Multe cancere ar fi fost provocate de expunerea la substanțe cancerigene și alte substanțe poluante care au rezultat în urma atacului, sunt de părere medicii.\nPrintre victime sunt pompieri, membrii personalelor de pe ambulanțe, salvatorii care au căutat supraviețuitori și au făcut curățenie, voluntari, oameni care au lucrat sau au mers la școală în apropiere de World Trade Center în ziua atacului și în lunile care au urmat. Mai multe persoane au făcut mai multe tipuri de cancer deodată, ca urmare a atacului terorist.\nNu se știe care este tipul de cancer de care suferea Phelan. Acesta va fi înmormântat marți, în Brooklyn."}