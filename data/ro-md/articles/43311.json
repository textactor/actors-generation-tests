{"id":43311,"title":"„Arderea profesională” a angajaților de la penitenciarele din Moldova, în vizorul Uniunii Europene","content":"Administrația Departamentului Instituțiilor Penitenciare este convinsă că programul va fi de un real folos, prin tehnicile, metodele și principiile prezentate, atât instituțiilor penitenciare și Centrului Instructiv pentru îndrumarea noilor angajați în sistem, dar și psihologilor care consiliază personalul din penitenciare.\nAcțiunea face parte din suportul consistent pe care Uniunea Europeană îl acordă, prin proiectul EUTAP4, domeniului resurselor umane din sistemul penitenciar al Republicii Moldova.\nResursa umană reprezintă veriga de bază în orice organizație și trebuie să fie bine pregătită, atât la nivel profesional, cât și psihic. Având în vedere caracterul complex al activității, personalul din sistemul penitenciar, atât cel nou angajat cât și cei cu experiență mai mare în acest sistem, are nevoie de îndrumare și comunicare permanentă, în vederea identificării și soluționării problemelor care pot apărea atât în perioada de acomodare cât și în urma arderii profesionale."}