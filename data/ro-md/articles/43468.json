{"id":43468,"title":"Usatîi: Bălțiul va fi un test în privința a câtă nevoie de noi este în politică","content":"Renato Usatîi a amintit că după o tăcere nu prea lungă, puterea a început din nou teroarea împotriva consilierilor municipali din Bălți:\n„Acum dușmanii s-au apucat de cele vechi. Vor ca „Partidul Nostru” să aibă minoritatea în Consiliul Municipal Bălți. În următoarele zile, cel mai probabil, vor ieși doi tineri activi - Dumitru Pasat și Elena Rîbac - care sînt gata să schimbe ceva la Bălți, dar atunci cînd sînt distruși prin intermediul medicilor și așa mai departe, eu înțeleg ce li se întîmplă”\nÎn opinia liderului formațiunii, regimul instaurat acum în Moldova a primit acordul tacit din partea asistentului adjunct al secretarului de stat al SUA, Bridget Brink, în privința distrugerii „Partidului Nostru”, căreia i s-a spus că „noi sîntem tancurile rusești, spioni și așa mai departe, că partidul trebuie distrus pentru că asta înseamnă lupta cu propaganda rusească”:\n„Înțeleg că Plahotniuc și colegii săi au fost provocați: atunci cînd americanii, cei mai democratici din lumea asta, își dau acordul asupra distrugerii unui sau altui partid, atunci putem înțelege cum vor acționa ei mai departe”.\n„Partidul Nostru” va participa la alegerile din Bălți, va lupta sincer și sigur ca să nu dea orașul bandiților, să nu permită hoților și bandiților, de care „Partidul Nostru” a eliberat orașul, să se întoarcă”:\n„Noi nu vom cumpăra voturi, așa cum fac asta concurenții noștri, nu vom impune pe nimeni să facă nimic. Vom merge la aceste alegeri pentru ca, în baza exemplului din Bălți, să arătăm întregii țări, tuturor partenerilor noștri, ce este bine și ce este rău. Ce este adevăr și ce este minciună. Sîntem învinuiți de multe, dar am obținut rezultate concrete, ce ține de lupta cu corupția, noi trebuie să terminăm ceea ce am început și am promis bălțenilor. Urmăresc atent toate acestea și atunci cînd va trebui, mă voi implica - atunci cînd trebuie să ajut cu ceva, voi ajuta, cînd va trebui să pedepsesc - credeți-mă, voi pedepsi”.\nAsupra alegerilor din Bălți, potrivit lui Renato Usatîi, va fi concentrată atenția întregului partid, astfel ca acestea să devină „un fel de examen pentru toți noi”:\n„Am spus nu o singură dată că voi continua lupta atît timp cît cetățenii Moldovei au nevoie de acest lucru. Bălțiul va fi un test în privința a cîtă nevoie este de noi în politica moldovenească, cîtă nevoie este de ideile pe care le promovăm, cît de mult oamenii vor să se elibereze din robia care înghite astăzi toți cetățenii țării. De aceea, dacă noi vom pierde alegerile la Bălți, care vor avea loc pe 20 mai, atunci voi ieși și voi spune că eu îmi închei cariera politică în Moldova.\nPe 20 mai, dacă bălțenii ne vor da voturile lor, vor arăta încă odată că ei susțin acea politică a noastră, pe care noi o promovăm. Dar a continua astăzi lupta în țară, dacă în tine nu are încredere nici măcar orașul în care faci asta, înseamnă că țara pur și simplu nu are nevoie de aceste reforme, iar cetățenilor le convine ceea ce se întîmplă, le convin luptele fără rost și le convine să privească cum Estul este ciocnit cu Vestul…”, a spus în emisie directă liderul „Partidului Nostru”, Renato Usatîi.\n"}