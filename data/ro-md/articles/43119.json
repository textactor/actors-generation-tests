{"id":43119,"title":"O asistentă „simte la propriu durerea pacienților” din cauza unei boli rare","content":"„Dacă te văd, te știu. Simplu fapt că trec pe lângă oameni străini îmi dau seama când suferă, sentimentul este complet. Mulțimile sunt compleșitoare uneori. Dacă sunt la o înmormântare -când unii sunt devastați, alții sunt ușurați, iar copiii nu înteleg ce se întâmplă - e epuizant. E greu să gestionezi totul în același timp. În mare, îmi doresc doar să ajut oamenii”, mărturisește Megan, potrivit People.\nFemeia s-a născut cu MTS (Mirror- Touch Synesthesia), afecțiune transmisă genetic, pe care o au și mama și sora ei.\nAsistenta își folosește acum „darul” ajutându-și pacienții în fiecare zi. Ea a reușit chiar să-și dea seama că o adolescentă era agresată sexual de un bărbat mai în vârstă, rudă cu ea.\n„Simțul îmi spunea, de fiecare dată când eram cu ea și bărbatul care o agresa, să fug cât mai departe. Mă simțeam amețită și îmi era greață. Simțeam rușine și că aș face orice să nu mai fiu în preajma acestui bărbat (agresorul n.r.). După câteva minute, eram sigură că fata este abuzată”, povestește ea.\nAltă dată, femeia a simțit o durere intensă de cap, atunci când îngrijea un copil, ajutând astfel doctorii să-și dea seama că bebelușul avea o reacție la medicamentele pe care le lua. Nu i s-a mai dat acea pastilă și copilul se simțea mult mai bine.\nFemeia simte, de asemenea, că mulți dintre colegii ei și pacienți se îndoiesc de ce spune femeia.\nCu toate astea, Megan e mulțumită că are acest dar și simte că trebuie să-l valorifice, ajutându-i pe cei din jur.\n„Cred că este minunat. Nu aș putea funcționa fără MTS - mă bazez foarte mult pe el. Și cred că dacă am fi toți mai empatici cu ceilalți, asta ar contribui la rezolvarea multor probleme. Uneori e de ajuns doar să ascultăm ce spune cineva și să conștientizăm prin ce trece pentru a face diferența”, precizează femeia."}