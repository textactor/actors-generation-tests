{"id":42276,"title":"APL-urile s-au angajat să modernizeze serviciile publice locale, inclusiv apă și canalizare, pe bani europeni","content":"În cadrul proiectului, implementat în cooperare cu Agenția de Cooperare Internațională a Germaniei (GIZ), urmează a fi construite 18 de facalități de alimentare cu apă și canalizare, precum și de eficiență energetică. De această infrastructură vor beneficia 200 de mii de cetățeni în 22 de localități. \n„Este crucial să garantăm procesul de asumare deplină a responsabilităților din partea autorităților publice locale. De aceea, eu salut inițiativa de semnare a acestor memorandumuri de înțelegere. Uniunea Europeană are toleranță zero față de corupție și toate achizițiile vor fi realizate în conformitate cu regulamentul GIZ și cele mai bune practici europene, fiind monitorizate și revizuite îndeaproape”, a spus șeful Delegației Uniunii Europene, Peter Michalko. \nUnul dintre scopurile proiectului este cel de a îmbunătăți accesul la serviciile de aprovizionare cu apă și canalizare.\nPotrivit datelor Băncii Mondiale, în timp ce 95% din populație din zonele urbane are acces la apă de la robinet, această cifră este de doar 39% în zonele rurale. Potrivit acealuiași raport al Băncii Mondiale, întitulat „Reducerea sărăciei şi prosperitate partajate în Moldova: progrese şi perspective”, mai puțin de 20% de cetățeni care trăiesc în zonele rurale au acces la toaletă în interiroul clădirii.\nProiectul „Construcția infrastructurii de aprovizionare cu Apă și Canalizare, precum și de Eficiență Energetică în clădirile publice” are un buget de circa 43 de milioane de euro și urmează a fi implementat în următorii doi ani. "}