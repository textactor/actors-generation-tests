{"id":43206,"title":"VIDEO. Melodia care este marea favorită la Eurovision 2018","content":"Cântăreaţa israeliană Netta, cu piesa ei „Toy”, este marea favorită pentru a câştiga ediţia Eurovision de anul acesta, potrivit caselor de pariuri, relatează marţi agenţia spaniolă EFE, citată de Agerpres și digi24.ro.Cu mai puţin de două luni înainte de concursul european de muzică, casele de pariuri o au ca favorită pe cântăreaţa israeliană: după ce şi-a făcut o intrare timidă în primii zece, ea a urcat vertiginos pe primul loc, urmată în preferinţe de cehul Mikolas Josef, cu „Lie to Me” şi de reprezentanta Estoniei, Elina Nechayeva, cu „La forza”, potrivit Agerpres."}