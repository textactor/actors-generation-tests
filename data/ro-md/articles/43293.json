{"id":43293,"title":"Directorul unei școli profesionale, bănuit că își însușea banii subalternilor săi. Ce riscă managerul","content":"Directorul unei şcoli profesionale din Chişinău a fost reţinut de CNA şi procurorii anticorupţie într-un dosar de abuz de serviciu. Şeful instituţiei este bănuit că, timp de mai bine de un an, i-ar fi deposedat pe unii angajaţi de-ai săi de cardurile salariale şi, respectiv, de bani. Potrivit oamenilor legii, de la începutul anului trecut directorul şcolii, împreună cu soţia sa, ar fi identificat persoane cu situaţie materială precară pe care i-a angajat în diferite funcţii auxiliare în instituţia pe care o conducea. Ulterior, în mod abuziv, le-ar fi luat cardurile bancare, pe care erau transferate salariile, pentru a extrage banii şi a-i folosi în interes personal. "}