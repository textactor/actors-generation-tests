{"id":43129,"title":"„Ei ne taie dreptul la referendum pentru a păstra puterea uzurpată”. Grupul pentru plebiscitul „Nu-mixt” merge astăzi la CEC","content":"Participanții la conferință au pomenit și de inițiativa Ministerului Justiției care propune înlăturarea dreptului președintelui și cetățenilor de a iniția referendumuri legislative.\n„Ei (n.r. - guvernarea) propun ca referendumurile legislative să fie efectuate doar de către Parlament. Noi interpretăm această inițiativă ca nimic altceva decât o tentativă de sabotare a referendumului inițiat de cetățeni. Asta demonstrează cât de mult își dorește guvernarea să interzică cetățenilor să decidă măcar ceva în țara asta”, a declarat activistul Valeriu Pașa. \nPreședintele grupului de inițiativă, Ștefan Gligor, a amintit despre vizita grupului la Comisia parlamentară juridică, numiri și imunități, unde parlamentarii le-au dat un aviz consultativ și le-au spus că cetățenii nu pot organiza un plebiscit legislativ. \n„Asistând la acel spectacol al ridicolului și uul agramat, a trebui să intervenim. Ce a ieșit din istoria asta, ați văzut. Dar lucrurile care au servit pentru disputa noastră sunt fundamentale. Nouă ne scapă procesul care se întâmplă acum: uzurparea puterii în stat. Prima etapă a fost preluarea majorității parlamentare ca apoi să se efectueze a doua etapă - preluarea puterii executive, iar apoi judecătorești. Dacă înainte cele trei puteri înainte erau acaparate de 3 partide, acum doar Plahotniuc beneficiază de procesul de uzurpare.\nAtunci când aleșii noștri o dau în bară, ne trădează interesele și însemânțează corupție, noi nu avem decât să îi punem la respect. Nu o putem face decât prin referendum. Ceea ce se încearcă acum e să ne ia exercițiul nostru de drept pentru a păstra puterea uzurpată. Asta este esența proceselor. Atunci când mergem la comisia juridică, formată din „aleși ai poporului”, care nu au curajul să asculte argumente logice și în conformitate cu legislația în vigoare, când asistăm la un circ ieftin, asta este absolut ridicol și noi trebuie să ripostăm”, a declarat Gligor. \nActivistul s-a adresat ulterior puterii. „Voi toți sunteți responsabili de situația din țară. Voi serviți poporul și ați uitat de acest lucru. Uzurparea puterii este cea mai gravă infracțiune în stat. Mai devreme sau mai târziu, această țară va avea o justiție corectă, procurori onești, veți trebui să răspundeți la întrebări incomode. (...) Noi am făcut un demers la CEC să ne explice care sunt procedurile și actele pe care trebuie să le adoptăm pentru a iniția un referendum legislativ. Și știți, noi am primit răspuns ce trebuie să facem. Nu pentru că noi nu am știut, ci pentru ca să dovedim că acest exercițiu e posibil. Și acum ei sunt în situația ridicolă: ei ne-au explicat cum să facem ca să organizăm referendumul, iar acum spun că au dubii că el trebuie să aibă loc”, a mai spus Gligor.\nGrupul a anunțat că va merge astăzi la ședința CEC de la ora 15:00 unde se va anunța dacă se dă sau nu undă verde inițiativei de plebiscit.\n"}