{"id":42578,"title":"Igor Dodon vorbește despre cele mai mari pericole pentru securitatea țării: „Mișcarea unionistă trebuie oprită”","content":" Igor Dodon și-a exprimat convingerea că guvernarea ar putea avea două motive pentru care să treacă în tăcere acest subiect: frica de a deteriora relațiile bune cu România sai intenția de a colabora pe alocuri cu unioniștii pentru a crea o situație de conflict.\n „Eu cred că guvernarea a scăpat situația de sub control și încearcă să oprească acest curs, dar cu „mănuși albe” nu vor reuși. Ei  trebuie să dea ordine concrete organelor de drept, trebuie să se pronunțe cu o poziție de stat nu doar la nivel de președinte, dar și de Guvern și Parlament și să condamne clar aceste acțiuni”, a declarat Președintele țării.\nCât despre apariția oficiului NATO la Chișinău,  Igor Dodon spune că acesta a fost deschis în Moldova pentru că majoritatea cetățenilor moldoveni se declară împotriva Alianței Nord-Atlantice.\n„Sarcina și activitatea acestui oficiu este ca într-o anumită perioadă să ajungă la nivelul când majoritatea cetățenilor moldoveni să fie de acord cu faptul ca Republica Moldova să adere la NATO. Acest lucru este foarte, foarte periculos”, a declarat Igor Dodon.Totodată, președintele consideră Summit-ul interparlamentar în probleme de securitate „Georgia, Republica Moldova și Ucraina: Parteneriatul Estic și provocările de securitate curente”, care va avea loc pe 2 martie la Chișinău, drept încă un pas anti-Rusia din partea Partidului Democrat.\nIgor Dodon a adăugat că PDM încearcă prin intermediul acestui eveniment să placă americanilor și europenilor și să arate că Moldova este împotriva Rusiei.\n„Acest summit contravine intereselor naționale ale Republicii Moldova, contravine opiniei majorității cetățenilor moldoveni”, a concluzionat Igor Dodon.\n\n\n"}