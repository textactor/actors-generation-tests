{"id":42268,"title":"Școlile cu predare în limba română din Transnistria ar urma să aibă mai multă libertate, susține un oficial de stat","content":"\"Noi suntem cei care suntem interesați ca școlile să nu fie doar pe contracte de arendă, noi dorim ca ele să aibă și clădirile proprii (...), să facilităm accesul și libertatea de circulație, inclusiv și literatura care este oferită acestor școli. Venim să promovăm faptul că accesul la educație nu urmează să fie îngrădit”, a spus doamna viceprim-ministru. Ea s-a referit și la discuțiile pe care le-a avut în acest sens cu reprezentantul politic al Transnistriei, Vitalii Ignatiev. „De fiecare dată, școlile care transmit anumite semnale că ceva nu este în regulă sau încearcă să vină cu anumite probleme și dificultăți, noi am convenit cu domnul Ignatiev, de fiecare dată, să intervenim în mod operativ pentru soluționarea acestei fapte”, a spus Cristina Lesnic.La rândul lui, Ignatiev a declarat că problema școlilor cu predare în grafie latină este una „politizată în mod artificial”.\nÎn regiunea transnistreană activează opt instituții de învățământ cu predare în grafie latină: Liceul „Alexandru cel Bun”, or. Bender; Liceul „Ştefan cel Mare”, or. Grigoriopol; Liceul „Lucian Blaga”, or. Tiraspol; Liceul „Evrica”, or. Râbnița; Liceul „Mihai Eminescu”, or. Dubăsari; Gimnaziile din s. Corjova şi s. Roghi, Gimnaziul Internat pentru copiii orfani din or. Bender."}