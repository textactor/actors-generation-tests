{"id":43391,"title":"„Bumerang”-ul Liliei Bicec-Zanardelli apare în limba  italiană","content":"„„...după parcurgerea unui calvar zis calea migrației, purtând sigiliul acestui fenomen, Lilia Bicec-Zanardelli a fost „impusă” de situație să scrie (altfel n-ar fi rezistat!), dar să revină la travaliul scrisului într-o altă manieră și într-o nouă ipostază. E cert, cuvântul este o unealtă mult mai sigură, mai salvatoare, e ca un remediu contra celor mai grave maladii și suplicii umane. Ferice de acei care, atunci când sunt flagelați de soartă, dar mai și aflându-se departe de casă și de cei dragi, se regăsesc în Cuvântul-salvator. Este și cazul Liliei Bicec-Zanardelli.\" (Claudia PARTOLE)\nLilia BICEC-ZANARDELLI s-a născut la 2 martie 1965, în satul Viișoara, raionul Glodeni, din Republica Moldova, în familia unor foști deportaţi în Siberia. Licenţiată a Facultăţii de Jurnalistică a Universităţii de Stat din Chișinău. A lucrat la redacţiile gazetelor raionale din Căinari și Glodeni, apoi la publicaţia liberă „Accent provincial” din judeţul Bălţi. Fondatoarea revistei „Moldbrixia news” (în română şi italiană); din 2013, corespondent al cotidianului „Giornale di Brescia”.\nCărți publicate:„Testamentul necitit”, roman epistolar, Editura Cartier, 2009, tradus în italiană.\n„Donna e...”, antologie de proză scurtă a femeilor din Italia, Editura Rai Com Spa, Roma, 2014;\n„Moldova, istorie orală” (antologie de istorii ale femeilor din lume: Franţa, Albania, Argentina, Marocco, Siria, etc.\n„La tela di Penelope”, Editura „Moica”, Brescia, 2014; prezentă în antologia „Novel of the World”, Editura Mondadori, Milano cu nuvela „Mămăligă cu dor de casă”, antologie lansată la EXPO, Milano 2015;\n„Bumerang”, Editura Cartier, 2016.\n"}