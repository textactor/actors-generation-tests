{"id":43386,"title":"Muncitorii care au deszăpezit aseară drumurile din oraș vor fi premiați. Silvia Radu: „Vor primi nu doar cuvinte frumoase, dar și ceva concret”","content":"„S-a intervenit atât cât s-a putut cu echipamentul pe care îl avem. Oamenii au suplinit tehnica. Din păcate ani de zile administrația anterioară a considerat că nu este necesar să suplinească tehnica care lipsește și ajungem să muncim cu ceea ce avem”, a spus Silvia Radu.\nPrimarul general interimar a solicitat, de asemenea, curățarea marginilor carosabilului de zăpadă:\n„Mâine va ninge din nou, de aceea vă rog să continuați munca și cei de la Direcția Transport să încerce să scoată zăpada de pe marginea drumului. Dacă mai ninge, zăpada va căpăta înălțimi de munți. Oamenii traversează cu greu atât la semafoare cât și la stații”.\nSilvia Radu a declarat că astăzi urmează să aibă o întâlnire cu primarii din suburbii:\n„La fel am convocat o ședință cu primarii din suburbii. Vom discuta aceeași situație. Am avut mai multe sunete și intervenții, aș vrea să vedem cum putem să-i ajutăm. Înțeleg că avem puține posibilități, dar vom încerca”.\nÎn context, edilul a avut un apel și către pretorii de sector.\n„Fac un apel către pretori. Vă rog să ieșiți din oficii, ieșiți și mergeți să vorbiți cu agenții economici să facă curat în jurul instituțiilor pe care le dețin. Rog și instituțiile publice să facă curățenie, să deszăpezească. Vă rog să includeți responsabilii pentru curățarea ogrăzilor”, a conchis edilul general interimar.\n"}