{"id":42269,"title":"MAIB scoate la vânzare două pachete de acțiuni pentru aproape jumătate de miliard de lei","content":"Primul pachet vizează 36.605 acţiuni ordinare nominative nou emise de clasa I și este vândut la un preţ iniţial de 1064,02 lei per acţiune. Astfel, prețul inițial al pachetului ajunge la aproape 39 de milioane de lei.\nAl doilea pachet unic este de 389.760 de acţiuni ordinare nominative nou emise de clasa I și are un preţ iniţial de 1054,71 lei per acţiune, ceea ce face ca întreg pachetul să coste peste 411 milioane lei.\nExpunerea la vânzare are loc prin intermediul Bursei de Valori a Moldovei. Perioada liciţației va fi 17 - 30 aprilie 2018.\nÎn conformitate cu prevederile legislaţiei în vigoare, acţiunile nou emise pot fi procurate doar de persoanele care au obţinut permisiunea prealabilă scrisă a Băncii Naţionale a Moldovei.  "}