{"id":42240,"title":"Biroul BERD de la Chișinău este preluat de un bancher senior din Armenia","content":"Angela Sax este bancher senior și s-a alăturat biroului BERD din Armenia în mai 2006, unde a lucrat la mai multe proiecte de infrastructura municipală, imobile, producere, agricultură și alte industrii. Unul dintre proiectele de succes pe care le-a administrat doamna Sax, a fost investiția BERD în modernizarea metroului din Erevan. Cea mai recenta funcție a sa, a fost de șef interimar al biroului BERD în Armenia.\n„Sunt recunoscătoare și încântată să preiau acest nou rol la BERD. Republica Moldova este o țară fascinantă, iar eu văd rolul meu în a încuraja talentul și a dezvolta potențialul local. Bazându-ne pe realizările predecesorului meu, Dimitri Gvindadze, vom continua să susținem Moldova prin intermediul investițiilor și politicilor pentru a ne asigura că finanțarea pe care o putem oferi este utilizată în cel mai eficient și eficace mod”, a declarat Angela Sax.\nSax a absolvit Universitatea de limbi străine din Erevan și deține o diplomă de afaceri MBA de la Nottingham University Business School. Este participantă la programul Senior Executive Fellows din 2004 la Universitatea Harvard KSG. Înainte de a se alătura BERD, a activat la Agenția pentru Dezvoltarea Turismului din Armenia și compania americană pentru dezvoltarea sectorului privat Sibley International Corporation.\nÎn Moldova Sax îl va înlocui pe Dimitri Gvindadze, care a preluat poziția de șef al biroului BERD din Armenia. Pe parcursul mandatului său în Moldova, Banca a înregistrat o creștere record a finanțării: 130 milioane de euro doar în ultimul an.\nDe asemenea, BERD a reușit să orchestreze un progres în sectorul bancar în ianuarie 2018, când Banca Transilvania a devenit acționar la Victoriabank, aceasta fiind prima investiție în sectorul bancar din Moldova în ultimii zece ani, introducând standarde internaționale de transparență și cele mai bune practici în a treia bancă după mărime din țară.\nPreședintele BERD Chakrabarti se află într-o vizită la Chișinău pentru a saluta cele mai recente realizări și a face apel la autorități să dubleze eforturilor de transformare a Moldovei."}