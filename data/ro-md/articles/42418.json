{"id":42418,"title":"Ce salariu va avea Luis de Guindos, noul vicepreședinte al Băncii Centrale Europene","content":"Miniștrii Economiei și Finanțelor din țările zonei euro l-au ales ieri prin consens pe candidatul spaniol, după ce s-a cunoscut faptul că reprezentantul Irlandei, Philip Lane părăsește cursa pentru această funcție.\nFuncția de vicepreședinte al Băncii Centrale Europene se remunerează cu un salariu brut anual în valoare de 334.080 de euro, plus suplimentele pentru reprezentare, reședință, educație și creșterea copiilor, în funcție de circumstanțele personale ale fiecărui oficial care ocupă acest post.\nBanca Centrală Europeană este banca centrală a Uniunii Europene, care se ocupă de administrare a politicii monetare în cele 19 țări care folosesc euro ca monedă. Își are sediul în Frankfurt am Main, Germania."}