{"id":42790,"title":"Decizie finală în dosarul Mînzat: Avocatul vedetă își va petrece următorii opt ani după gratii","content":"Mînzat a fost găsit vinovat de faptul că, în 2009, în urma unei înţelegeri prealabile cu Ion Taran, pe atunci şef al Secţiei investigare a accidentelor rutiere a Comisariatului General de Poliţie, şi cu Dorel Găină, şef al Secţiei asistenţă juridică în cadrul Companiei de asigurări „Moldasig”, au înscenat un accident rutier, cu intenţia de a intra în posesia unei sume de bani de la companie.\nValerian Mânzat a fost încătușat și trimis după gratii în mai 2017, după ce sentința cu nouă ani de închisoare pe numele acestuia, pronunțată în mai 2015 de fosta Judecătorie a sectorului Râșcani, a devenit executorie, fiind menținută de Curtea de Apel Chișinău. \nAvocatul a figurat și într-un alt dosar penal pentru escocherie. La 2 februarie anul trecut, acesta a fost reţinut de ofiţerii CNA pentru că ar fi estorcat de la o femeie, prin înşelăciune şi abuz de încredere, 20 000 de euro pentru a-i soluţiona o problemă legată de urgentarea transferării soţului acesteia dintr-un penitenciar din Rusia în unul din R. Moldova. Avocatul nu s-ar fi ţinut de cuvânt şi ar fi încercat să se ascundă de femeie pentru a nu-i restitui banii, dar a fost denunţat. La 9 iunie 2017, Valerian Mânzat s-a ales doar cu o amendă în valoare de 75 de mii de lei, asta pentru că a recunoscut integral învinuirile și probele procurorilor, a colaborat cu ancheta și a întors fostei cliente restul banilor ce i-au fost achitați."}