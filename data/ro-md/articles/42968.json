{"id":42968,"title":"Vinăria Purcari raportează vânzări de peste 650 de mln de lei în 2017 şi un profit de aproape 150 de mln de lei","content":"Bursa de Valori Bucureşti (BVB), operatorul pieţei de capital din România, a anunţat că a decis să introducă acţiunile Purcari în indicele BET Plus, alături de Sphera Group (SFG) şi Transilvania Broker (TBK), noua structură a indicelui urmând a intra în vigoare în 19 martie 2018.\n„Ne confruntăm cu efectul negativ al aprecierii leului moldovenesc, care a avut un efect negativ asupra marjelor noastre, însă acest lucru ne face să ne concentrăm mai mult pe menţinerea costurilor noastre operaţionale sub control şi găsirea de economii în altă parte“, spune Victor Bostan, director general şi unul dintre acţionarii companiei cu 1,7 mlrd de lei capitalizare.\nPentru 2018, compania mizează pe continuarea trendului pozitiv şi un avans de 24-28% al veniturilor.\nPiaţa din România rămâne cel mai mare motor de creştere pentru companie, cu un avans de 69% în 2017, având o cotă de 37% din vânzările totale. "}