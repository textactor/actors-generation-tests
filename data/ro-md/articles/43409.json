{"id":43409,"title":"Connect.IT meetup a reunit peste 100 de IT-ști la o noua ediție, dedicată practicilor Agile","content":"Evenimentul a adunat circa 100 de IT-ști cu experiență din companiile IT din Moldova, freelanceri, dar și directori de companii IT. Ca de fiecare dată, Meetup-ul a fost susţinut atât de speakeri cu experiență de la Endava, cât și din alte companii. Rezultatul - o seară cu informaţii utile, studii de caz reale, discuții constructive între participanți și multe momente amuzante.Prima prezentarea fost a Danielei Efros, Development Lead la Endava, care a vorbit despre planificarea în proiectele Agile, venind cu sfaturi practice despre cum evităm ședințele de planificare obositoare sau estimările inexacte.Apoi, speakerul invitat, Vasile Putina, CTO & Agile Coach a susţinut o prezentare despre Agile în outsourcing, bazată pe bune practici din experienţa sa de-a lungul anilor.Tatiana Buciuceanu, QA Engineer & Scrum Master la Endava a vorbit despre Sprint Review. „La fiecare sesiune Sprint Review (Demo) noi amintim clientului de ce are el nevoie de noi, valoarea pe care o aducem și îi oferim posibilitatea de a da un feedback, pentru a ne adapta și mai bine la necesităţile lui. Demo-ul poate fi comparat cu o călătorie cu maşina într-o ţară străină, unde, cu o mână trebuie să ții volanul, iar cu alta - harta. Dacă ești profesionist, ai o echipă matură și bine organizată, ești bine pregătit, atunci știi să faci față vitezei și schimbărilor”, a spus Tatiana Buciuceanu.Meetup-ul dedicat Agile vine să continue evenimentele organizate la Endava în cadrul „Agile Week”. Au fost 5 zile de prezentări de nivel avansat, workshop-uri și jocuri de grup ce simulează diverse cazuri și rezolvarea acestora. „Agile Week” este un eveniment intern organizat de Endava pentru al doilea an consecutiv. La ediția curentă au participat 17 speakeri reprezentând toate disciplinele Endava, iar numărul cumulat de participanți în săli la activitățile din cadrul „Agile Week” a depășit 550 de persoane.Connect.IT Meetup este un eveniment organizat cu regularitate de către Centrul de Livrare Endava din Chișinău, începând din 2014, fiecare ediție fiind dedicată unui anumit subiect sau tehnologie. Scopul Connect.IT este de a consolida comunitatea IT din Moldova prin crearea unei reţele de specialiști IT locali din diferite domenii tehnice, care doresc să-și împărtășească experiențele, perspectivele și interesele.P."}