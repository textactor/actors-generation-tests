{"id":42500,"title":"77 de oameni au donat pentru campania „Adoptă un trol”. Ce i-a motivat pe donatori să susțină inițiativa socială","content":"„Am donat, pentru că, în primul rând, cred în persoanele care sunt în spatele proiectului. Cum spun Venture Capitalists „Investește în oameni\". Mi se pare o idee originala care nimeni n-a încercat-o până acum. Strategiile de până acum n-au funcționat, de ce să nu încercăm o strategie nouă să vedem dacă merge? Doar având fonduri independente putem avea o șansă de a face schimbări. Pentru că adversarii au fonduri financiare mari și organizate”, spune Nicu Soare, unul dintre donatori.\n„Nu sunt un jurnalist de investigație și nici nu cred să devin în curând. Dar „armata” de trolli care dezinformează, discreditează munca jurnaliștilor onești și uneori chiar reușesc să egaleze cu zero eforturile celor de investigație mă descurajează foarte mult. Am văzut efectul „muncii” trolilor în rezultatele alegerilor parlamentare și prezidențiale. Iată de ce am donat pentru „Adoptă un trol”. Ca să știu că nu mai sunt un spectator care se revoltă”, a declarat Ana Gherciu.\n„Am donat suma de bani, deoarece aș vrea mult ca influența trolilor să se diminueze. Deși ideal ar fi ca ei să nu existe. Sigur că aș vrea să aflu cine sunt troli, să stiu cui să mulțumesc. Posibil ca pe unii îi cunosc sau îmi sunt prieteni și aș vrea să scap de ei! Eu fiind peste hotare, mai trag cu ochiul la situația din RM și, vrei sau nu, te atinge. Dacă nu pot face eu nimic de departe, voi (cei din țară), ați putea să o faceți. Nu mai zic că mi se pare o idee destul de interesantă. Urăsc manipularea opiniei publice”, susține Alexei Lazari.\nUnul din obiectivele crowdfunding-ului este de a mobiliza cât mai mulți oameni în jurul ideii de curățire a spațiului informațional, de explicare ce sunt trolii și de ce sunt dăunători și de promovare a unui jurnalism corect.  Cei care vor să susțină campania o pot face aici."}