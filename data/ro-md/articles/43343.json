{"id":43343,"title":"Merkel şi Macron pregătesc reforma Uniunii Europene","content":"„Se deschide astăzi o etapă importantă, în care vom avea multe de făcut cu privire la deciziile pe termen scurt şi de schiţat perspectivele pe termen mediu şi lung pentru Europa noastră, mai esenţial decât în urmă cu câteva luni\", a declarat preşedintele francez.„Am voinţa de a ajunge la acest lucru şi cred că putem face asta\", a adăugat cancelarul german. \nPreşedintele francez aştepta de mai multe luni ca situaţia politică din Germania să se stabilizeze pentru a face să demareze din nou celebrul motor franco-german, implicat în evoluţia a numeroase dosare europene.\nMacron a făcut mai multe propuneri de reforme instituţionale pentru Europa, ca un buget european sau un ministru de finanţe pentru zona euro, însă negocierile se anunţă delicate, Angela Merkel fiind supusă unui acord de coaliţie pentru a guverna la Berlin.Un summit european, care se anunţă crucial, este prevăzut la 28 şi 29 iunie. "}