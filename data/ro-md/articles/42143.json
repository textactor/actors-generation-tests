{"id":42143,"title":"Gata cu umblatul pe drumuri! Chișinăuienii își vor înscrie copiii la grădiniță online","content":"„Cererile de înscriere la grădiniță se fac doar online. Nu vom renunța la acest sistem. Nu este un moft. Este un pas în eliminarea birocrației și corupției”, a declarat Codreanu.\nDe asemenea, viceprimarul le-a solicitat părinților să fie mai răbdători și mai atenți.\n„Vreau să rog părinții să fie mai răbdătoari, pentru că anul acesta un an de traniziție. Fiți atenți atunci când introduceți informațiile. Toți directorii de grădinițe au fost instruiți în acest sens”, a adăugat funcționarul.\nAstfel, pentru a fi evitate la maxim erorile, dar și neclaritățile ce țin de transferuri, a fost elaborat ghidul părintelui. Manualul conține instrucțiuni pas cu pas pentru completarea online a cererilor de înscriere la grădiniță."}