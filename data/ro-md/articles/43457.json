{"id":43457,"title":"Telegram poate fi interzis în Rusia. Care este motivul","content":"Într-o înștiințare oficială, Serviciul Federal de Monitorizare a Telecomunicațiilor, Tehnologiilor Informaționale și Media din Rusia atenționează Telegram cu privire la „necesitatea respectării responsabilităților unui agent de difuzare a informației”.\nÎn decembrie 2017, instanțele judecătorești din Rusia au amendat Telegram pentru că acesta refuzase să ofere FSB-ului cheile de cifrare.\nTelegram are la dispoziție 15 zile pentru a transmite FSB-ului datele necesare. Conform legislației în vigoare, avizul Serviciului Federal de Monitorizare a Telecomunicațiilor reprezintă prima etapă înainte de interzicerea aplicației. După 15 zile autoritățile vor putea să se adreseze în instanța cu o cerere oficială privind blocarea Telegram.\nAnterior, Telegram a pierdut un dosar în Curtea Supremă a Rusiei (compania ceruse ca ordinul dat de FSB să fie declarat ilegal).\n"}