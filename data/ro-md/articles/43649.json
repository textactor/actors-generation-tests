{"id":43649,"title":"FOTO. 10 imagini puternice de la marșul pentru restricționarea armelor de foc din SUA","content":"La Washington, protestul a fost organizat de elevii de la liceul Marjory Stoneman Douglas din Parkland, statul Florida, unde au fost ucişi 17 oameni luna trecută. Foto: ABC News\nProtestatarii au defilat şi la Atlanta, Baltimore, Chicago, Miami, Minneapolis, New York, San Diego şi St. Louis. Organizatorii au afirmat că lista protestelor în SUA şi în străinătate cuprinde peste 800 de manifestaţii, inclusiv la Londra, la Stockholm şi în Mauritius.\nPrintre cerinţele protestatarilor au fost impunerea vârstei minime de 21 de ani pentru cumpărarea de arme, alcătuirea unei baze de date cu armele vândute, impunerea unor verificări ale antecedentelor cumpărătorilor şi modificarea legislaţiei privind confidenţialitatea, astfel încât serviciile medicale din domeniul sănătăţii mintale să poată comunica autorităţilor detalii despre pacienţii potenţial periculoşi.\n"}