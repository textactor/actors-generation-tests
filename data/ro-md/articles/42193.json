{"id":42193,"title":"Doi neagă, al treilea afirmă. PAS și PD spun că liderii lor nu au discutat la Washington, așa cum declară Usatîi","content":"Usatîi spunea că cei doi urmau să discute de o potențială coaliție după alegerile parlamentare, în Capitala americană. „Maia Sandu a refuzat orice dialog. Dar cel mai bine să o întrebați pe ea dacă a avut loc o asemenea întâlnire. Ea singură trebuia să spună când s-a întâlnit cu Plahotniuc”, a menționat primarul de Bălți la emisiune.\n„Nu am ce discuta, nu m-am văzut și nu m-aș vedea cu Plahotniuc - asta le-am spus reprezentanților familiei social-democrate din Parlamentul European când mi-au propus o întâlnire cu PD-ul cu câteva luni în urmă. Usatîi nu este o sursă credibilă, este prost informat, prost intenționat și încearcă în mod jalnic să obțină un pic de atenție mediatică prin invenții. Nu negociem cu oligarhii care distrug o țară întreagă. PD-ului îi sugerăm să nu mai cerșească poze cu noi pentru a ne discredita și să se apuce de lucruri serioase și urgente, iar dacă nu este în stare - să plece de la guvernare”, a scris Maia Sandu pe Facebook.\nLa briefingul PD, deputatul Sergiu Sîrbu a fost impus să răspundă și el dacă cei doi s-au văzut la Washington.\n„Nu vreau să comentez aceste declarații care provin știți și voi din care sursă. Haideți să vorbim mai degrabă despre promovarea femeilor”, a spus Sîrbu."}