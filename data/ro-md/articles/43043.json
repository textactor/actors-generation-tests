{"id":43043,"title":"FOTO. Lângă Nisporeni a fost instalată o turbină eoliană. Încă una ar urma să apară în r. Ungheni","content":"„Este un lucru bun pentru comuna noastră”, a subliniat primarul, după care a adăugat, mai în glumă, mai în serios: „Acum, reprezintă o atracție turistică, aș zice eu. E foarte înaltă și se vede din toate părțile. E ceva neîntâlnit pe la noi”.\nConstantin Ungureanu speră, totuși, că această turbină va contribui la dezvoltarea infrastructurii, că va avea de câștigat și comuna, și locuitorii ei. Potrivit dânsului, urmează să fie stabilit tariful la curentul electric produs de acea turbină, apoi, prin luna mai, va începe să funcționeze.\nO turbină eoliană va apărea în scurt timp și pe dealul din preajma satului Mircești din raionul Ungheni.\n„De-ar da Dumnezeu să prindă toți la minte și să instaleze sute de astfel turbine pe toate dealurile din Moldova, să nu mai depindem de Rusia, de Ucraina sau de cine știe cine mai furnizează energie electrică”, a declarat din start primarul Gheorghe Filipovici, după care a adăugat: „Dacă s-a pornit, înseamnă că, în curând, va fi și la noi ca în Oldanda, unde cetățenii de mult timp beneficiază doar de energie generată de vânt”.\nPotrivit alesului local, turbina a fost adusă deja în teritoriu și urmează să fie instalată.\n"}