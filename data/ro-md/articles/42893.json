{"id":42893,"title":"Compania franceză EDENRED este pregătită să producă primele tichete de masă din Republica Moldova","content":"În acest scop Edenred și-a instalat la sediul din Chișinău echipamentul de producere a tichetelor de masă și a făcut angajări de personal.Compania franceză este singura de pe piața locală care va emite tichete atât imprimate pe suport de hârtie, cât și, ulterior, sub formă de carduri. Pentru ca raporturile de parteneriat ale Edenred cu companiile locale să se desfășoare într-un regim rapid și flexibil, tichetele de masă vor fi produse la Chișinău, și nu peste hotare.Tichetele de masă vor fi realizate în conformitate cu prevederile legislative. Prin aplicarea unor tehnologii moderne, acestea vor avea un grad ridicat de protecție care va fi garantat de către elemente de securitate. Printre acestea se numără hârtia filigranată cu înscrisul Edenred, elementele de securitate tactilă, pictogramă termoreactivă, serii de control, cod de bare unic dar banda metalică.Peste 50 la sută dintre companiile moldovenești contactate de Edenred prin intermediul unui studiu desfășurat recent și-au arătat disponibilitatea de a acorda salariatilor lor beneficiile pe care le oferă Legea tichetelor de masă, intrată în vigoare în Republica Moldova în luna octombrie 2017.O parte dintre aceste companii au încheiat deja contracte cu Edenred. În prezent urmează să fie finalizate ultimele detalii tehnice înainte ca angajații respectivelor companii să beneficieze de tichete de masă.\"Centrul de productie a tichetelor de masă din Chișinău va asigura operarea rapidă a comenzilor de tichete de masă și livrarea cu mare viteză a acestora la sediul clienților din toată țara. Echipa Edenred Moldova este formată din profesioniști cu peste 14 ani de experiență în acest domeniu și din specialisti care sunt pregătiti să asigure cele mai bune servicii companiilor și partenerilor noștri. Edenred dezvoltă soluţii moderne pentru companii, în special în sfera beneficiilor extrasalariale și ne bucurăm că în scurt timp vom putea sprijini modul de lucru al companiilor, angajaţilor şi comercianţilor din Republica Moldova”, este de părere Dana Sintejudean, CEO Edenred Romania & Moldova.Rețeaua de comercianți parteneri Edenred este în curs de dezvoltare, iar până acum peste 600 de magazine alimentare, supermarketuri și restaurante și-au exprimat interesul de a se alătura rețelei de parteneri Edenred.„Linella” este una dintre cele mai mari reţele naţionale de magazine alimentare ce s-a făcut remarcată pe parcursul anilor prin conceptul tradiţional, moldovenesc şi prin interiorul cald şi primitor al magazinelor.„Apropierea şi atenţia la nevoile clienţilor noştri au constituit motorul nostru de creştere, iar din dorinţa de a le oferi acestora o gamă completă de posibilităţi de plată, ne bucurăm să demarăm parteneriatul cu Edenred, prin care clienții noștri vor putea plăti cumpărăturile alimentare folosind tichete de masă” a declarat Valentin Scurtu, Director General Moldretail Group.Companiile și instituțiile publice din Republica Moldova vor putea acorda salariaților tichete de masă de până la 45 de lei pentru fiecare zi lucrată în luna precedentă. Valoarea lunară totală a tichetelor de masă va fi astfel de aproximativ 44 de Euro, ceea ce reprezintă un adaos semnificativ la puterea de cumpărare a salariaților.Sumele aferente tichetelor de masă din Republica Moldova sunt deductibile în scopuri fiscale pentru angajatori, constituie un venit neimpozabil  pentru salariați, precum și sunt scutite de contribuții obligatorii pentru asigurări sociale și prime de asigurare medicală.Edenred este  liderul mondial în soluții tranzacționale pentru companii, angajați și comercianți. Fie că sunt derulate prin card, aplicații mobile, platforme online sau tichete, toate aceste soluții înseamnă putere de cumparare crescută pentru angajați, costuri optimizate pentru companii și venituri mai mari pentru comercianții parteneri.- Beneficii pentru angajați (Ticket Restaurant®, Ticket Alimentación, Ticket Plus, Nutrisavings etc.);- Soluții pentru flote și mobilitate (Ticket Log, Ticket Car, UTA, Ticket Empresarial, etc.);- Soluții complementare, inclusiv plăți corporative (Edenred Corporate Payment), soluții de incentivare și recompensare (Ticket Compliments, Ticket Kadéos) și soluții pentru programe publice sociale.Grupul reunește într-o rețea unică 43 de milioane de angajați, 750.000 de companii și organizații și 1.4 milioane de comercianți parteneri.Listată la bursa Euronext Paris sub indexul CACNext20, Edenred activează în 42 de țări, având aproape 8.000 de angajați. În 2016, volumul  tranzacțiilor asigurate de Edenred s-a ridicat la aproape 20 miliarde euro, din care 70% au fost derulate prin card, dispozitive mobile sau online. Logo-urile și celelalte denumiri comerciale menționate sau arătate în acest comunicat de presă sunt mărci înregistrate ale Edenred SA, ale subsidiarelor sale sau terțe părți. Folosirea lor nu este permisă pentru scopuri comerciale fără acordul prealabil al proprietarilor.P."}