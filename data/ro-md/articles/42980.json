{"id":42980,"title":"China vrea să devină furnizor global de internet, deși e bănuită că spionează cu ajutorul acestuia","content":"Până în 2022, chinezii vor să trimită pe orbită 156 de sateliţi care să ofere viteze de conectare la internet de 500 de MB pe secundă. Compania susţine că va acoperi orice zonă a lumii, fie că e vorba de deşert, de vasele de croazieră care traversează oceanele sau de avioanele de pasageri.\nDar anunțul vine într-un moment în care China este tot mai des bănuită de intruziune în piețele din domeniul tehnologic și e confruntată inclusiv cu acuzații de spionaj pe mai multe paliere.\nRecent, giganții chinezi Huawei și ZTE au intrat în vizorul agenţiilor de inteligență din Statele Unite - care le-au recomandat americanilor să nu mai folosească device-urile acestor companii.\nEste doar unul dintre paliere - pentru că și compania Geely e bănuită că a cumpărat participația de la Daimler tocmai pentru a avea acces la secretele comerciale ale grupului german și pentru a se pune la curent cu inovațiile din industria auto.\nPe de alta parte, anunţul chinezilor vine la scurt timp după anunţarea unui proiect similar dezvoltat de SpaceX - compania lui Elon Musk. Acesta testează o reţea de comunicaţii formată din 12 mii de sateliţi care se vor deplasa în mod sincronizat în jurul planetei, pentru a asigura acces la internet."}