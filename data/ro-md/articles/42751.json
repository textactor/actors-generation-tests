{"id":42751,"title":"Socialiștii au cerut zadarnic audierea SIS în legătură cu pretinsele acțiune ale consulului României la Bălți și s-au „păruit” cu liberalii","content":"„O altă misiune era identificarea unor eventuali candidați pe circumscripțiile uninominale în vederea candidăriii din partea unui partid. solicităm audierea SIS pentru a aduce mai multă claritate”, a mai spus Novac.\nPlenul Parlamentului nu a susținut propunerea sa.\nImediat după inițiativa socialistului, în apărarea consulului a sărit liberalul Mihai Ghimpu, care a pus la îndoială veridicitatea declarațiilor celor din PSRM.\n„Tovarăși socialiști, nu umblați cu minciuna, că minciuna are picioare scurte. Lumea a obosit să asculte minciunile socialiștilor atâta timp. Oamenii vor să trăiască bine, vor libertate, vor dreptate. Aici nu e doar problema națională că suntem români, dar și partea socială - lumea vrea bunăstare, să lucreze unde vor, să meargă unde vor”, a spus Ghimpu, solicitându-i lui Andrian Candu „să nu le permitem socialiștilor să insulte un consul, al României sau al altei țări”.\n„Sunt acuzații dure, că ar fi propus bani. Astfel de declarații într-adevăr trebuie probate. Dacă nu aveți probe, este o chestiune destul de sensibilă”, a intervenit președintele Parlamentului, recomandând încheierea discuțiilor la acest subiect și supunerea la vot a propunerii, având în vedere gravitatea acuzațiilor și sensibilitatea subiectului.\n„Domnul Ghimpu a depășit regulamentul și bunul simț. Atunci când spuneți că oamenii au fost aduși la mizerie, n-au pensii și salarii, rolul vă vine dumneavoastră. Ați avut funcții, ați fost președinte interimar de țară. Atunci când spuneți că oameni sunt săraci, este din cauza dumneavoastră. Nu învinuiți pe altcineva atunci când aveți o responsabilitate directă”, i-a replicat Vlad Bătrîncea liberalului.\n„Stimați socialiști, Dodon al vostru a fost ministru al Economiei și viceprim-ministru, iar Greceanîi a fost prim-ministru. Iată de unde se trage sărăcia”, i-a răspuns Ghimpu socialistului.\n„Noi nu îți suntem tovarăși. Ați ajuns multimilionar în politică, nepoții dumneavostră au contribuit la furtul miliardului. [...] Ați partajat funcțiile în stat, ceea ce este interzis de drept. Și acum spuneți că statul este eșuat și trebuie lichidat. Nu va fi lichidat. Vor fi lichidați politicienii care au furat această țară, care au venit în Parlament pe jos și au devenit milionari”, a intervenit încă o dată Bătrîncea.\n„Hoțul strigă hoțul. Cine are palate și elicoptere, cine a furat miliardul?”, a încheiat Ghimpu polemica.\nÎntreaga scenă s-a petrecut sub privirile președintelui Parlamentulu Letoniei, Ināra Mūrniece, prezentă în sala plenului."}