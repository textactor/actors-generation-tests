{"id":43549,"title":"Un funcționar de la Primărie și un om de afaceri, pe banca acuzaților. Încă un dosar care vizează parcările cu plată a fost transmis în instanță","content":"Cei doi sunt învinuiți că ar fi cauzat daune în proporţii considerabile drepturilor și intereselor locuitorilor municipiului Chișinău, precum și administraţiei publice locale.\nReprezentantul Primăriei Chișinău este acuzat de depășirea vădită a atribuțiilor de serviciu, contribuind la derularea unei licitații neloiale, cu minimalizarea concurenței. Acesta ar fi semnat contractul de parteneriat public - privat dintre Primăria municipiului Chişinău şi o companie nerezidentă înregistrată în Austria, în lipsa aprobării Consiliului Municipal Chișinău.\nPotrivit oamenilor legii, clauzele contractului respectiv erau în detrimentul municipiului Chișinău, acestea fiind avantajoase doar companiei câștigătoare.Dacă cei doi figuranți în dosar vor fi găsiți vinovați de către instanța de judecată, aceștia riscă o pedeapsă cu închisoarea de până la 3 ani, fiind impuși să suporte cheltuielile judiciare."}