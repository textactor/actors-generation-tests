{"id":43601,"title":"FOTO. Omăt „colorat” în mai multe localități din sudul țării. Cum explică meteorologii acest fenomen","content":"Zăpada „oranj” a putut fi observată în Taraclia, Cedîr-Lunga și alte localități din sudul Republicii.\n„Exemplarele de zăpadă au fost testate de angajații Observatoriul Hidrometeorologic din regiunea Dunării. Aciditatea acestora este în regulă, substanțe chimice nocive nu au fost depistate”, a scris pe Facebook locuitorul Taracliei, Serghei Filipov.\nUlterior, Serviciul Hidrometeorologic de Stat (SHS) a venit cu un comentariu oficial pe acest subiect.\n„Ciclonul sudic deplasat din Marea Mediteraneana a cuprins în circulația sa furtuna de praf din Africa de Nord, ceea ce a provocat căderea precipitațiilor de o nuanță brun gălbui, observate în unele localități din regiunea de sud a Republicii Moldova”, scrie pe pagina oficială a SHS."}