{"id":42528,"title":"Poliția nu va mai ridica plăcuțele de înmatriculare a mașinilor parcate neregulamentar","content":"Astfel, a fost anulat aliniatul din Codul Contravențiional care permitea inspectorilor de patrulare să scoată plăcuţele de înmatriculare de la vehiculele parcate neregulamentar, acestea fiind întoarse proprietarului doar după întocmirea procesului-verbal de contravenţie. Prin urmare, conducătorii auto nu puteau circula cu maşina până când nu îşi recuperau plăcuţele, fiind nevoiți să apeleze la serviciile de evacuator auto sau să identifice inspectorul care a ridicat numerele de înmatriculare.\n„În condițiile în care Inspectoratul Naţional de Patrulare dispune de un mecanism eficient pentru sancţionarea conducătorilor auto care parchează neregulamentar, fără a mai fi necesară scoaterea plăcuţelor de înmatriculare, se consideră oportună eliminarea acestor prevederi”, crede MAI-ul.\nPentru oprirea, staţionarea sau parcarea în locuri interzise este prevăzută o amendă de la 5 la 10 unităţi convenţionale, cu aplicarea a două puncte de penalizare."}