{"id":42073,"title":"FOTO. Bucătari instruiți în Italia vor găti bucate pentru polițiștii din RM în viitorul sediu al INSP","content":"Potrivit șefului adjunct al IGP, proiectul este unul fără precedent pentru Republica Moldova și este menit să contribuie la crearea unor condiții corespunzătoare pentru realizarea atribuțiilor funcționale ale Poliției Naționale.\n„Banii care vor fi acumulați din activitatea cantinei, vor fi administrați de către un consiliul special al „Aktiv Fur Kinder” și vor fi utilizați în diverse proiecte sociale, cum ar fi - Centrul pentru protecția victimelor violenței în familie din com. Ciuciuleni, Hîncești creat la fel cu suportul asociației menționate, dar și la diverse campanii de binefacere pentru cei mai triști decât noi sau alte proiecte de menire socială la care Poliția Națională participă. Pe această cale, din numele conducerii Poliției Republicii Moldova și al meu personal aduc sincere mulțumiri și aprecierile cuvenite doamnei Valentina Geamana pentru suportul necondiționat și aportul acesteia întru dezvoltarea segmentului social în Republica Moldova”, a declarat Gheorghe Cavcaliuc.\nÎn Italia, delegația din țara noastră am aflat despre existența unui ONG creat în scopul susținerii și protecției copiilor carabinierilor decedați la datorie. Responsabilii spun că un asemenea proiect ar fi binevenit și în țara noastră.\n„Am reușit să punem la punct detalii cu privire la condițiile și modalitatea de funcționare a unei asemenea entități la noi în țară, care ar veni în ajutorul familiilor colegilor noștri decedați la datorie (polițiști, carabinieri, pompieri, militari și alții). Colegii din Italia s-au arătat deschiși spre cooperare, acordându-ne astfel suportul necondiționat în acest sens. Împreună vom reuși să realizăm condiții europene la noi acasă pentru colegii care zilnic se dedică activității deloc ușoare, uneori chiar și cu prețul propriilor vieți”, a mai adăugat șeful adjunct al Inspectoratului General de Poliție, Gheorghe Cavcaliuc.\nVizita în Italia a avut loc în primele zile ale anului curent.\n"}