{"id":43593,"title":"Concursul „Un Pic De Love”: Desenul tău poate fi transpus pe un perete imens din centrul Chișinăului","content":"Locals, Asociația companiilor de creație COR și comunitatea ilustratorilor 10:90 au anunțat un concurs pentru artiști, designeri, artiști de tatuaj, elevi sau studenți ai universităților și colegiilor de artă - „Un Pic De Love”.Potrivit organizatorilor, oricine poate face parte din istoria Chișinăului și poate face orașul să arate mai bine, exprimându-și atitudinea față de locul unde trăiește.Din 23 martie până pe 3 aprilie trimite o cerere de participare, anexând schița sau desenul tău, care să reflecte atitudinea ta față de Chișinău.Tema concursului se conține în denumirea acestuia - „Un Pic De Love”, iar interpretarea acestor cuvinte organizatorii o lasă pe seama artiștilor.Cel care se va plasa pe locul I va avea posibilitatea de a-i fi transpusă schița pe o clădire din centrul Chișinăului, plus că va primi cadou și un iPad PRO 64 GB și Apple pencil. Cei care vor obține locurile II și III vor fi premiați cu Wacom Intuos S, BT.La finalul concursului toate persoanele interesate vor putea observa în timp real transformarea peretelui din centrul Chișinăului. Eroii care vor transpune pe perete lucrarea de artă, între 4 și 6 mai, vor fi muraliști din Chișinău și autorul schiței originale.P."}