{"id":42038,"title":"„UE nu va tolera derapajele de la valorile europene”. Delegaţia PN a examinat situaţia din Moldova cu vicepreşedintele Parlamentului European Dimitrios Papadimoulis","content":"„Întrevederea delegaţiei „Partidului Nostru” (PN) azi dimineaţa cu Vicepreşedintele Parlamentului European, domnul Dimitrios Papadimoulis (Grecia). I-am relatat domnului Papadimoulis despre persecutările aleşilor locali din partea PN şi a primarului Renato Usatîi. În special, am vorbit despre greva foamei a consilierilor municipali din Bălţi ca formă extremă de protest împotriva terorii autorităţilor centrale”, a scris Caşu.\nDin partea sa, Papadimoulis a asigurat delegaţia „Partidului Nostru” că va veni cu o interpelare către Comisia Europeană referitor la gravele probleme cu drepturile omului, democraţie funcţională şi statul de drept în Moldova.\n„În opinia domnului Vicepreşedinte, Uniunea Europeană nu trebuie să tolereze astfel de derapaje de la valorile europene”.\nDelegaţia „Partidului Nostru” se află la Strasbourg unde are loc sesiunea plenară a Parlamentului European care va avea loc pînă pe 8 februarie. Vicepreşedinţii formaţiunii intenţionează să desfăşoare un şir de întrevederi cu funcţionarii europeni.\n"}