{"id":43296,"title":"VIDEO. În Rusia, campania electorală se lasă cu pumni. Doi candidați s-au luat la bătaie, în direct","content":"Pavel Grudinin, candidatul Partidului comunist, s-a luat la bătaie cu Maxim Suraikin, un alt candidat, și cu un susținător al lui Putin, care îl reprezenta pe președinte la dezbatere.\nScandalul a izbucnit când Suraikin a invitat în studio o femeie care îl acuză pe candidatul comunist că i-ar fi evacuat familia din casă, cu forța. Atunci, omul lui Putin i-a cerut lui Suraikin să părăsească studioul.\nAcesta s-a înfuriat, iar Grudinin, cel acuzat inițial, s-a repezit la amândoi. Până la urmă, Suraikin a fost scos din studio de agenții de securitate. Și așa s-a încheiat ultima dezbatere între candidați înaintea alegerilor de duminică.\n"}