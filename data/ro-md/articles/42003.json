{"id":42003,"title":"Griţco: Eurodeputaţii sunt şocaţi de realităţile moldoveneşti – în Moldova nu e nici democraţie, nici stat de drept, nici justiţie","content":"„Aici nu mai cred în populisme, propagandă, doar în acţiuni concrete, iar la Chişinău, cu regimul lui Plahotniuc numai reforme nu se fac. Dimpotrivă, europarlamentarii constată că situaţia în domeniul democraţiei, statul de drept, drepturile omului, autonomia locală, numai se înrăutăţesc”, a declarat Caşu.\nVicepreşedintele partidului Elena Griţco a menţionat că Parlamentul European este la curent cu binomul Plahotniuc-Dodon, care „fură banii atît din bugetul de stat, cît şi din cei alocaţi de Uniunea Europeană”.\n„Europarlamentarii sînt extrem de îngrijoraţi şi şocaţi de teroarea care astăzi are loc în privinţa consilierilor din municipiul Bălţi, cît şi împotriva primarului municipiului Bălţi, Renato Usatîi. De asemenea, ei au înţeles că în Republica Moldova deja demult nu mai există nici democraţie, nici stat de drept şi nici justiţie”, a concluzionat Griţco.\nDelegaţia „Partidului Nostru” se află la Strasbourg unde are loc sesiunea plenară a Parlamentului European care va avea loc pînă pe 8 februarie. Vicepreşedinţii formaţiunii intenţionează să desfăşoare un şir de întrevederi cu funcţionarii europeni.\n"}