{"id":43048,"title":"FOTO. VIDEO. Cu o mașină inspectau traseul, cu alta duceau marfă de contrabandă. Trei bărbați au fost reținuți în flagrant","content":"Pentru a-și întreprinde activitatea, bărbații foloseau două mașini: una  era destinată transportului mărfurilor de contrabandă, iar cea de-a doua era utilizată pentru inspectarea traseului.  Ambele autovehicule au fost escortate la postul vamal Chișinău 3 pentru efectuarea controlului fizic.\nÎn rezultatul inventarierii conținutului coletelor din microbuz, vameșii au numărat 1 039 de piese vestimentare, 367 de articole de încălțăminte, 71 de curele și 27 de genți din piele ecologică.  Majoritatea aveau marcajele unor branduri renumite, încălcând astfel drteptul la proprietatea intelectuală.\nPe acest caz a fost inițiat un dosar penal pentru contrabandă în proporții deosebit de mari. Dacă vor fi găsiți vinovați, bărbații riscă până la 10 ani de pușcărie. \n"}