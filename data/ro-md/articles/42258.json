{"id":42258,"title":"Tinder oferă mai multă „putere” femeilor, pentru a le proteja de „avansuri negative”","content":"Aplicația de întâlniri „Tinder” are propriile sale reguli pentru ca două persoane să intre în contact. De exemplu, ambele persoane trebuie să pună „Like” una alteia, înainte de a începe să vorbească. După ce și-au pus Like-urile reciproc și au devenit „match”, amândoi pot iniția o conversație.\nSchimbarea pe care își propune să facă Mandy Ginsberg, care a preluat conducerea Tinder în ianuarie, constă în faptul că, în curând, femeile vor avea opțiunea de „a iniția toate conversațiile” ele însele. Altfel spus, dacă utilizatoarea alege aceasta opțiune, ea nu va mai primi mesaje de la alte persoane, chiar dacă, anterior, le pusese „Like”.\nPotrivit directoarei, în acest fel, Tinder încearcă să „prevină comportamentul neadecvat, orice compartament negativ sau avansuri negative, precum și „comunicare inoportună”.\n„Deseori, femeile nu prea vor să aibă asupra lor această presiune de a începe o conversație, însă, dacă ele își doresc acest lucru, e minunat”, a spus Ginsberg, care a preluat conducerea grupului Match (proprietarul Tinder) luna trecută.\nPotrivit datelor MarketWatch, aplicația „Tinder” i-a adus grupului Match 30% din veniturile totale, având peste 3 milioane de abonați ."}