{"id":43273,"title":"Organizatorii concursului „Sculptură pentru Parcul Meu” anunță prelungirea perioadei de înregistrare","content":"Echipa proiectului Parcul Meu, inițiat de Ongan Tekstil, în parteneriat cu platforma Design Cafe&Club a lansat concursul „Sculptură pentru Parcul Meu”. În cadrul competiției, ce se va desfășura în perioada 1 martie - 31 mai 2018, vor fi selectate schițe de sculpturi. Cele mai bune dintre acestea s-ar putea regăsi în zona izvoarelor din parcul Valea Trandafirilor după modernizarea acesteia.\nCele mai reușite lucrări vor fi premiate conform votului online al publicului și votul juriului specializat.  Valoarea premiilor bănești este de 10.000, 5.000 și 2.000 de lei pentru locurile I, II și III, respectiv.\nPerioada de recepționare a lucrărilor va începe pe data de 1 aprilie, după ce se va verifica dacă persoanele care au expediat formularele de înregistrare la concurs sunt eligibile, conform criteriilor menționate în Regulamentul competiției. Concurenții pot trimite lucrările până pe data de 30 aprilie. Începând cu 1 mai 2018 va demara evaluarea lucrărilor depuse, la care va participa nu doar un juriu de profesioniști, dar și orice doritor, prin vot deschis pe pagina Facebook.  Anunțarea câștigătorilor va avea loc pe 16 mai, iar în ziua de 24 mai va fi organizată o ceremonie solemnă de acordare a premiilor.\nPentru a se înregistra, persoanele interesate trebuie să completeze și să transmită la adresa office@designcafeclub.md un formular prestabilit. Acesta poate fi găsit pe platformele web www.designcafeclub.md și www.parculmeu.md , compartimentul Concurs."}