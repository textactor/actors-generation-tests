{"id":43569,"title":"VIDEO. PN solicită prin instanța de judecată publicarea raportului Kroll-2: Autoritățile utilizează acest raport ca pe o perdea de fum și o scuză a inacțiunilor lor","content":"În cadrul unei conferințe de presă desfășurate la acest subiect, unul dintre viceprimarii formațiunii „Partidul Nostru”, Dumitru Ciubașenco a declarat că autoritățile utilizează raportul KROLL-2 pe post de perdea de fum:\n„Vedem că autoritățile nu fac nimic - nu ne oferă răspunsuri, nu încearcă să întoarcă miliardul furat. Utilitatea acestui dosar este egală cu zero. Iar termenii de prescripție trec - au trecut deja peste trei ani din momentul „furtului miliardului”. Toate acestea vorbesc despre ceea că nimeni nici nu încearcă să întoarcă banii. Guvernarea însă se ascunde după acest raport, utilizîndu-l ca o scuză a inacțiunilor sale” a spus vicepreședintele „Partidului Nostru”, adăugînd că, „cu același succes, raportul KROLL-2 ar fi putut fi tipărit pe hîrtie de veceu”. „Ar fi avut tot atîta utilitate”.\nLa fel, Dumitru Ciubașenco a amintit că președintele Dodon în cadrul campaniei electorale a declarat că investigarea furtului miliardului va fi o prioritate de a sa. Însă, imediat după alegerea în funcția de președinte, Dodon tace și fuge de la acest subiect, devenind practic unul din complicii acestui furt.\n„Se speculează pe caracterul confidențial al acestui raport. Bine, domnilor, atunci de ce KROLL-1 a fost publicat?! Acolo nu au figurat denumiri de companii, nume de persoane? Haideți să ne punem și astfel întrebarea. De ce nu, noi, cetățenii acestei țări, ca plătitori de impozite, să nu cunoaștem numele acestor „oameni onești” care figurează în raport. Așa i-au numit, nu?! Vrem să știm și noi cine sînt acești „oameni onești””, a menționat vicepreședintele formațiunii Elena Grițco, cu referire la o declarație a premierului Pavel Filip în acest sens.\nLa rîndul său, vicepreședintele PN Ilian Cașu a atras atenția asupra faptului că încă o justificare a faptului de ce cetățenii acestei țări au dreptul să cunoască hoții miliardului este că onorariile plătite companiei KROLL, tot sînt făcute din bani publici. „Sînt banii statului Republica Moldova, banii cetățenilor Republicii Moldova, iar dat fiind faptul că firma KROLL a fost plătită din banii noștri este încă un argument solid că noi avem dreptul să cunoaștem rezultatul acestei investigații pentru că noi am plătit această investigație. Cît exact nu știm, dar sînt sute de mii de euro plătite de Banca Națională companiei KROLL pentru a realiza această investigație”.\n"}