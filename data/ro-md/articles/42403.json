{"id":42403,"title":"ONG-urile de media cer ca Fundația de caritate „Sfântul Gheorghe” și platforma Caritate.md să prezinte scuze publice jurnalistei Liuba Șevciuc","content":"„Precizăm că, Legea cu privire la libertatea de exprimare stipulează, în articolul 4, că mass-media are sarcina de a informa publicul asupra problemelor de interes public şi de a efectua, în conformitate cu responsabilitățile sale, investigații jurnalistice.\nReamintim, în acest context, că vorbele sau faptele care lovesc în demnitatea persoanei sunt pasibile de răspundere contravențională (art. 69 al Codului contravențional). Iar intimidarea mass-media sau a jurnalistului pentru critică sunt sancționate de Codul penal (art. 180 prim).\nSolicităm Ministerului Afacerilor Interne să se autosesizeze pe marginea acestui caz astfel încât persoanele vinovate de încălcarea articolelor citate să poarte răspundere conform legii, precum și să ia măsuri pentru încetarea atacurilor verbale la adresa jurnalistei Liuba Șevciuc”, se mai arată în Declarație.\nTotodată, semnatarii solicită Fundației de caritate „Sfântul Gheorghe” și platformei de crowdfunding Caritate.md să prezinte scuze publice jurnalistei Liuba Șevciuc.\n„Facem apel către întreaga societate să nu împiedice desfășurarea investigațiilor jurnalistice pe subiecte de interes public”, mai adaugă aceștia.\nCentrul pentru Jurnalism IndependentAsociaţia Presei Independente Asociația Presei ElectroniceCentrul de Investigații JurnalisticeComitetul pentru Libertatea Presei  Asociația Telejurnaliștilor Independenți  Centrul „Acces-info”.  \nAmintim că RISE a postat duminică, 18 februarie, pe pagina de Facebook un teaser video la o investigație despre niște posibile escrocherii în care ar fi fost implicată Fundația „Sfântul Gheroghe” și platforma caritate.md. La scurt timp, pe prima pagină a portalului de crowdfunding Caritate.md a fost postată poza jurnalistei Liuba Șevciuc cu mențiunea „Îi cerem ei ajutor”.\nCofondatoarea Fundației citate, Svetlana Sainsus, a explicat că prin acest gest a redirecționat lumea la omul potrivit să-i ajute și că „fondatorul a decis așa să fie câteva zile”. Ulterior, pe o rețea de socializare, Svetlana Sainsus a continuat să o intimideze pe jurnalistă, recurgând la un limbaj licențios."}