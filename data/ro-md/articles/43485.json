{"id":43485,"title":"Reforma justiției penale: concluzii după trei ani de susținere din partea Consiliului Europei","content":"„Ministerul Justiției a început un șir de acțiuni, dar așteptăm ca ele să prindă viață în 2018. Timp de 3 ani am oferit susținerea pentru ajustarea suportului necesităților existente și pentru cerințele noi apărute. Am reușit să realizăm obiectivul general: s-a creat un nou cadru pentru Procuratură și în anul 2016 s-a schimbat Constituția. Procuratura trebuie să respecte principiile statului de drept și standartele Consiliului Europei. Proiectul a asigurat nu doar rezultate tangibile în domeniul justiției penale, dar și planuri de viitor”, a declarat unul dintre autorii proiectului.\nProcurorul General al Republicii Moldova, Eduard Harunjen a specificat importanța acestui proiect prin prisma legăturilor pe care le-a creat între Republica Moldova și alte țări membre ale Consiliului Europei.\n„Acest proiect constituie una dintre modalitățile prin care am reușit să primim ajutorul și asistența altor state. Proiectul a venit cu mai mulți colaci de salvare când am avut necesitatea stringentă de a găsi soluții. Asistența la timp și calitativă a fost un model de bune practici. Am fost cot la cot cu procurorii la crearea Consiliului Național al Procurorilor din Moldova. S-a  format și s-a instituit o pleiadă întreagă de procurori. De asemenea, am beneficiat de sfaturi și asistență  în domeniul TIC și pus în aplicare dosarul electronic”, a declarat Harunjen.\nAvocatul poporului, Mihai Cotorobai a vorbit despre importanța acestui proiect pentru protejarea drepturilor omului în țara noastră.\n„Oficiul „Avocatul Poporului” a beneficiat de suportul Consiului Europei. Proiectul a oferit și mecanisme de prevenire a torturii și ne-a oferit susținere în sensul implementării standartelor internațional  și respectarea în lucru a principiilor protecției drepturilor omului”, a spus Cotorobai.\nProiectul „Susţinerea reformei justiţiei penale în Republica Moldova” a fost demarat în țara noastră la începutul anului 2015. El a avut o durată de 36 de luni şi un buget total de 2 milioane de euro."}