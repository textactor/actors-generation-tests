{"id":42279,"title":"FOTO. A intrat în Parlament pe lista PLDM, dar votează de rând cu majoritatea parlamentară?","content":"Acest lucru a fost surprins la ședința plenară a Legislativului de fotograful Constantin Grigoriță.\nTotodată, acesta a fost surprins în discuții cu Iurie Chiorescu, care a intrat și el în Parlament pe lista PLDM. Chiorescu însă a aderat ulterior la PD.\nAseară, președintele PLDM, Viorel Cibotaru, declara că nu-l poate găsi pe Ceauș de două luni pentru a avea cu el o discuție, având în vedere că acesta urmează să aceeadă în Parlament pe lista electorală a formațiunii. Cibotaru a presupus, la emisiunea „Punctul de AZi” de la TVR Moldova, că Ceauș va fi supus presiunii de a adera la PD.\n„De două luni nu reușim să-l găsim, nu răspunde la telefoane. Am încercat să-l invităm la o discuție, ar fi fost normal. Am reușit să dăm de el până la tortura la care a fost supus de exponenții puterii. I s-a deschis un dosar penal în Criuleni. Mare mi-e bănuiala că va fi presat”, a declarat Cibotaru.\nTot astăzi, Curtea Constituțională a validat mandatul de deputat al fostului președinte al raionului Criuleni și ex-secretar general al Guvernului, Sergiu Ceauș.\nCeauș este cercetat penal într-un dosar în care este vizat împreună cu fostul președinte al raionului Criuleni, Vitalie Rotaru. Noul deputat este acuzat de complicitate la infracțiunea de corupere pasivă."}