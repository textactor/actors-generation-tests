{"id":43357,"title":"Dezastrul la care a asistat o femeie care și-a închiriat casa pe Airbnb. Locuința, devastată de 300 de petrecăreți","content":"„Toată noaptea a fost un dezastru și nu am putut face nimic”, spune femeia, care a privit de vizavi cum tinerii sosiți la petrecere îi distrugeau locuința. „Soțul meu îi privea pe fereastră, am tot chemat poliția, dar polițiștii veneau și plecau”, spune Chelsea McGovern, proprietara casei.\nDeși oaspetele i-a spus că va sta singur în locuința închiriată, dar că va invita câțiva prieteni. „Erau mucuri de țigară care fuseseră stinse pe pereți și toată casa mirosea a marijuana. Nu știu dacă au urinat în casă, dar știu sigur că au urinat în patul meu”, mai adaugă aceasta.\nCel puțin 300 de persoane au venit și au plecat de la petrecere, susține femeia. „Soțul meu a mers prin casă și a făcut poze, însoțit de polițiști”, a mai declarat aceasta, explicând că a contactat și Airbnb, unde i s-a spus că va trebui să aducă dovezi foto în sprijinul afirmațiilor sale.\nAirbnb i-a interzis oaspetelui să mai facă rezervări prin intermediul platformei și îi va acorda despăgubiri proprietarei locuinței, prin programul 1 Million Dollars Host Guarantee, care acoperă pagubele până la 1 milion de dolari.\nAmericanca estimează că daunele produse sunt în valoare de puțin peste 18.000 de dolari. Asta în condițiile în care ea renovase locuința în luna decembrie, investind aproape 40.000 de dolari în ea."}