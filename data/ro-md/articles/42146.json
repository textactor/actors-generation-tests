{"id":42146,"title":"Primăria pierde în fiecare an zeci de mii de lei din cauza clădirilor gestionate ineficient. „Se construiesc case peste garaje”","content":"„Am înțeles că multă lume se folosește ilegal de aceste bunuri și construiesc case pe garaje, amenajează tot felul de întreprinderi. Municipalitatea pierde bani. Ar fi bine să facem un regulament de gestionare a încăperilor și construcțiilor. Să stabilim un mecanism de repartizare, de gestionare a acestora”, a declarat Silvia Radu.\nÎn aceeași ordine de idei, primarul a solicitat Direcției Municipale Economie să calculeze care sunt sumele pe care le-a pierdut bugetul în urma contractelor neexecutate cu agenții economici.\n„Să percepem taxe locale pentru folosirea acestor clădiri. Acest regulament trebuie să fie făcut de către Direcția Economie. Faceți o revizie totală în ceea ce ține de patrimoniul municipiului Chișinău. Trebuie să facem regulă și să stabilim aceste contracte. Nu exclud că există contracte semnate care nu sunt înregistrate la municipalitate. Se percep taxe care nu ajung în buget”, a conchis Silvia Radu."}