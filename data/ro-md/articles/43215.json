{"id":43215,"title":"Capriciile vremii continuă. Ploile se opresc de săptămâna viitoare și... încep ninsorile","content":"Astăzi plouă pe întreg teritoriul țării. La nord, temperaturile vor crește până la 5-6 grade, iar vântul va bate cu viteza de 27 de km pe oră.\nJoi, nordul va fi aproape în totalitate scutit de ploi. Precipitații vor cădea la Chișinău și în centrul și sudul țării. Temperatura aerului se mărește considerabil, mercurul din termometre ajungând la 10 grade la nord și 15 la sud.\nVineri avem ploaie slabă în toată țara. Aerul se încălzește și mai mult, ajungând la 15 grade în Capitală, 16 la sud și 11 la nord.\nSâmbătă avem vreme posomorâtă, dar caldă. Deși va ploua din abundență, în țară ne așteaptă valori termice de până la 18 grade Celsius.\nDupă răsfățul de sâmbătă, duminică vremea se răcește brusc. Ploile continuă, iar mercurul din termometre scade de la cele 16 grade de sâmbătă la 0 grade în centrul țării și la -2 la nord. Luni vor cădea ninsori, însă izolat. La Briceni, Fălești, Soroca și alte raioane cerul va rămâne senin, însă la Edineț, Ialoveni, Chișinău și alte raioane centrale va cădea zăpadă.\n"}