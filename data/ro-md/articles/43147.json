{"id":43147,"title":"Persoanele care vor denunța actele de corupție vor fi protejate prin legea avertizorilor de integritate","content":"Proiectul de lege stabilește modalitatea de sesizare a practicilor ilegale din cadrul entităţilor publice şi private, procedura de examinare a acestora, drepturile avertizorilor de integritate şi măsurile de protecţie a lor, obligaţiile angajatorilor, competenţele autorităţilor responsabile de examinarea unor asemenea dezvăluiri şi ale celor de protecţie a avertizorilor de integritate.\n\n\n\n\n\nAstfel, potrivit acestei legi, care urmează a fi votată și de către Parlament, denunțurile se vor face anonim, prin intermediul unor formulare speciale. Cei care vor examina cazurile vor fi angajatorii, dacă e vorba de denunțuri interne, sau CNA. \nAvertizorii de integritate vor beneficia de măsuri de protecție. În caz de pericol sau răzbunare, ei vor putea fi transferați în alte structuri sau secții și chiar ar putea primi despăgubiri financiare. \nDocumentul a fost  elaborat  în  vederea realizării  Strategiei naţionale de integritate  şi anticorupţie pentru anii 2017-2020, precum și pentru armonizarea cadrului legislativ al Republicii Moldova cu standardele internaţionale în domeniu.\n\n\n\n\n\n"}