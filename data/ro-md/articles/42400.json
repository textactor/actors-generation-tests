{"id":42400,"title":"VIDEO. Pactul propus de autorul masacrului din Florida pentru a scăpa de pedeapsa cu moartea","content":"Pe de altă parte, supravieţuitorii atacului mortal de săptămâna trecută au început o campanie împotriva armelor de foc. Tinerii anunţă că vor organiza un marş la Washington pentru a cere legi mai stricte.\nHoward Finkelstein, avocat public al biroului desemnat din oficiu pentru a-l reprezenta pe Nikolas Cruz, a declarat că au existat, de-a lungul timpului, mai multe semnale că adolescentul era instabil psihic și violent. Finkelstein a mai dezvăluit că tânărul le-a propus procurorilor un pact: este de acord să pledeze vinovat, dacă procurorii sunt de acord să nu ceară pedeapsa cu moartea.\n„Acest caz nu mai este despre dacă a făcut-o sau nu. Nu dacă trebuie eliberat. Ar trebui să moară sau să fie condamnat la închisoare pe viață - despre asta e vorba. El nu va mai vedea niciodată lumina zilei și nici nu ar trebui să o mai vadă. Dar eu, personal, sunt furios că am eșuat să identificăm această problemă în societatea noastră și să facem ceva în legătură cu ea”, a mai spus Finkelstein."}