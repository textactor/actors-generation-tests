{"id":42848,"title":"Acțiuni în judecată și sesizări ale organelor de drept: Primăria Chișinău anunță măsuri în privința terenurilor ocupate ilegal","content":"Astfel, persoane necunoscute au ocupat ilegal un lot de pământ cu suprafaţa de circa 0,69 hectare din Pădurea - parc „Schinoasa”, teren proprietate municipală. Pe terenul ocupat abuziv sunt edificate mai multe construcţii capitale, case de locuit particulare, iar lotul de pământ este îngrădit cu un gard capital din piatră, la fel construit neautorizat. Terenul ocupat ilegal este amplasat în hotarele spaţiilor verzi ale municipiului Chişinău.De asemenea, coproprietarii imobilului din Calea Ieşilor, 63/3 şi Asociaţiei Coproprietarilor în Condominiu nr. 55/636, în lipsa deciziei Consiliului Municipal Chişinău privind repartizarea terenului, au ocupat ilegal trei loturi de pământ cu suprafaţa totală de circa 0,25 hectare. Terenurile respective constituie proprietate municipală şi sunt îngrădite cu un gard capital. O parte din terenul ocupat ilegal la fel este amplasat în hotarele spaţiilor verzi ale municipiului Chişinău.\nUn alt lot de teren, cu suprafaţa de 0,1053 hectare, proprietate municipală de pe şos. Munceşti, 648 a fost ocupat ilegal de către persoane necunoscute. Terenul dat este îngrădit cu un gard capital, construit neautorizat. În acelaşi timp, a fost ocupat ilegal şi îngrădit cu un gard din plăci de metal lotul de teren de pe stradela Munceşti, 1, cu suprafaţa de 0,0596 hectare.La rândul lor, coproprietarii imobilului de pe str. A. Şciusev, 139, în lipsa coordonărilor cu serviciile abilitate şi a deciziei Consiliului municipal Chişinău, au ocupat ilegal un lot de teren cu suprafaţa de 200 metri pătraţi, teren proprietate municipală, care este folosit drept drum de acces. Pe terenul ocupat ilegal este edificată o construcţie ilegală, iar lotul de pământ este îngrădit cu un gard metalic.Concomitent, coproprietarii imobilului de pe stradela Hruşcă, 1, în lipsa coordonărilor cu serviciile abilitate şi a deciziei Consiliului municipal Chişinău au ocupat ilegal un lot de pământ cu suprafaţa de 540 metri pătraţi. Pe terenul dat, care constituie proprietate municipală, sunt edificate mai multe construcţii edificate neautorizat, iar lotul de pământ este îngrădit cu un gard, la fel construit ilegal.Coproprietarii imobilelor de pe str. Bugeacului, 1 şi str. Bugeacului, 3, de asemenea au îngrădit ilegal şi au ocupat abuziv 2 loturi de pământ cu suprafaţa de 243 metri pătraţi şi, respectiv, 236 metri pătraţi.Primăria municipiului Chişinău anunță că va sesiza organele de drept asupra cazurilor menţionate şi vom solicita readucerea ordinii de drept şi respectarea legii în ce priveşte gestionarea patrimoniului municipal.În acelaşi timp, autorităţile publice locale vor înainta în instanţa de judecată aceste materiale şi vom solicita înlăturarea obstacolelor la folosirea terenurilor proprietate municipală şi eliberarea terenurilor ocupate abuziv."}