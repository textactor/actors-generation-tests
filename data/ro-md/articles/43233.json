{"id":43233,"title":"Cine este Irina Tănase, iubita cu 30 de ani mai tânără a lui Liviu Dragnea","content":" Irina Alexandra Tănase are 25 de ani și este iubita lui Liviu Dragnea. Sâmbătă, ea a fost prezentă la Congresul extraordinar al PSD și a stat în primul rând al Sălii Palatului, între Viorica Dăncilă şi Gabriela Firea, alături de greii partidului.\nPână la ora actuală nu se știe dacă ea are vreo calitate oficială în PSD.\nIrina Tănase a lucrat la început pentru Sebastian Ghiță, în firma Asesoft, după care a fost consiliera lui Andrei Dolineaschi, membru PSD și fost secretar general al partidului.\nApoi, în 2013, a plecat la Ministerul Dezvoltării, unde a devenit asistenta lui Liviu Dragnea.\nLa congresul PSD, tânăra a afișat și un inel de logodnă, motiv pentru colegii de partid al lui Liviu Dragnea să se ofere ca să le fie nași de căsătorie.\nJurnaliștii de la Rise Project scriau în vara lui 2017 despre Tănase că este secretara lui Dragnea și că liderul PSD a dus-o de mai multe ori în Brazilia, la Fortaleza. Prima oară a ajuns acolo când avea 21 de ani, abia devenise de două luni secretara sa și a fost însoțită de fostul coleg din facultate al lui Dragnea, Mugurel Gheorghiaș."}