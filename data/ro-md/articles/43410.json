{"id":43410,"title":"VIDEO. Fisc-ul anunță controale la 17 angajatori mari: Vrem să combatem munca la negru și salariile în plic","content":"„La prima etapă vor fi 17 contribuabili, vom face public toate cazurile. În al doilea eșantion vor fi mult mai mulți, peste 100. Vorbim de contribuabili mari, cu un număr mare de angajați. Serviciul Fiscal poate, cu unele excepții, supune controlului și  perioada de prescripție, de 4 ani. La prima etapă se verifică anul 2017, se stabilesc încălcările și se acordă agentului economic, timp de 90 de zile, posibilitatea de a se conforma pentru perioada precedentă. În cazul în care nu se conformează benevol atunci ei vor nimeri în eșantionul doi, atunci se va verifica toată activitatea, pentru 4 ani minim și se vor aplica sancțiunile respective”, a declarat Nicoleta Semerenco, șef de direcție Serviciul Fiscal de Stat.\nPotrivit Codului Contravențional, pentru fiecare persoană identificată că activează în cadrul unei companii dar nu este angajată conform Codului Muncii, persoana juridică riscă o amendă de la 210 u. c. la 300 u.c. (între 10 500 și 15 000 de lei).\nÎn cazul în care salariile sunt achitate fără a fi reflectate integral în dările de seamă, angajatorul riscă o amendă de peste 1000 u.c. (50 000 de lei).\nDe menționat că pe parcursul anului 2017 au fost aplicate sancțiuni în 137 astfel de cazuri, iar în rezultat la bugetul de stat au fost încasate aproape 12 milioane de lei.\n"}