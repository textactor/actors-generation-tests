{"id":43583,"title":"Adună cărți pentru copiii din sate și face recenzii de lectură. Ce o motivează pe o mămică din Chișinău să fie voluntar","content":"„Sunt foarte multe site-uri de știri cu tematică politică, socială, economică și mai puțin culturală. În Chișinău se organizează multe evenimente, lansări de cărți, concursuri literare, care merită să fie cunoscute și promovate, de aceea am considerat oportună această idee. Intenționez să colaborez cu editurile, să informăm publicul despre aparițiile editoriale, despre autorii locali. Acest voluntariat are două fațete, pe de o parte promovarea lecturilor, pe de altă parte să donăm cărți bibliotecilor școlare din satele mici și chiar direct familiilor și copiiilor. Desigur că sunt pași minusculi chiar, fiindcă tot ce fac este voluntariat și o fac în timpul meu liber, dar consider că este util.Deja am adunat cărți în limba franceză care urmează să fie transmise unei biblioteci din raionul Fălești”, spune autoarea.\nPoți contribui și tu prin a dona cărți, iar Viorica Ataman le promite tuturor că lecturile vor ajunge la copilașii care au parte de puțină carte: \n„Avem autori foarte buni, care nu sunt cunoscuți în România și este nevoie de o mobilizare ca să ne facem auziți peste Prut. Un alt aspect important este literaura pentru copii și adolescenți, observ foarte des întrebări ce cărți trebuie să citească copii la o anumită vârstă. Treptat voi include și recomandări de carte pe vârste. Invit părinții să se alăture cu recomandări.”\n „Eucitesc.md e un proiect mare, practic imposibil să-l implementeze o singură persoană, așa cum fac acum, dar este un proiect de suflet, voluntariat și fac totul cu mare drag. dacă va dori cineva să mi se alăture, având aceeași pasiune, primesc propuneri cu brațele deschise.”"}