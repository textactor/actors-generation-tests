{"id":43053,"title":"DOC. Salarii de zeci de mii de lei și sporuri consistente, propuse într-o instituție nou creată","content":"Totodată, se propune ca pentru angajații Serviciului care dețin funcții de demnitate publică și cu statul special să se stabilească un spor lunar suplimentar pentru eficiență, în mărime de la 20 la 50% din salariul funcției.\nAstfel, în cazul adoptării legii, cel mai mic salariu al unui inspector al SPCSB ar fi în jur de 20.000 de lei. În același timp, cu tot cu sporuri, șeful instituției ar putea să încaseze un salariu de peste 45.000 de lei.\nÎn 2018, salariul mediu prognozat pe economie în Republica Moldova este de 6.150 de lei. O hotărâre în acest sens a fost aprobată de Guvern în prima ședință din acest an. În 2020, cuantumul salariului mediu pe economie ar putea depăși 7.000 de lei.\nProiectul de lege urmează a fi examinat în comisiile parlamentare și în plenul Legislativului.\nAmintim că în decembrie 2017 Parlamentul a aprobat crearea Serviciului Prevenirea şi Combaterea Spălării Banilor, ca autoritatea publică independentă. Structura are menirea de a contribui la asigurarea securității statului. SPCSB va efectua investigaţii financiare în scopul identificării originii bunurilor suspecte și poate sesiza organele de drept dacă stabileşte suspiciuni de infracțiune."}