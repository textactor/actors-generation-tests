{"id":42814,"title":"Cum va arăta standul Republicii Moldova la expoziția internațională de turism de la Berlin","content":"Conceptul standului de țară constă în promovarea proiectelor „Moldova 2018 - Capitala Mondială a Turismului Vinicol\" și „Anul Ospitalității\".\nStandul va fi lucrativ non-stop, prin organizarea conferințelor de presă, degustări de vinuri și bucate tradiționale, a tururilor virtuale, etc.\nEste în premieră când standul național turistic al Republicii Moldova are o suprafață de 65 m2 și înălțime de 5 m, dar și un numar atât de mare de participanți. S-a optat pentru o prestație profesionistă la această expoziție, bazată pe o vizibilitate mai mare a standului, dar și pe o asigurare de confort necesar de a munci pentru mediul de afaceri. \n \n\n„Prin acțiuni organizate în comun Moldova devine o destinație turistică de valoare în spațiul european”, susțin reprezentanții Agenției Turismului într-o postare pe Facebook.\n\nExpoziția ITB 2018 de la Berlin va avea loc în perioada 7-11 martie curent.\n"}