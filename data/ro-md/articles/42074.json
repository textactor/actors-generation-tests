{"id":42074,"title":"DOC. Încă o localitate din Strășeni a votat Unirea","content":"Declarația semnată notează că „Facem această Unire acum, în suflet și ca reparație morală pentru suferințele trecutului și ale prezentului, de la chinul buneilor noștri smulși împotriva voinței lor de la trupul patriei istorice de voia lui Hitler și a lui Stalin, supuși execuțiilor, deportărilor și foametei, la greutățile pe care le trăim acum noi, cei de azi. Facem unirea cu cei de aceeași limbă și tradiție cu noi pentru ca fii și nepoții noștri să se bucure de un viitor de libertate și avuție, de șansele de împlinire pe care generațiile noastre nu le-au avut.\nAnastasia Dombrovschi, fostă profesoară de limbă română din Codreanca spune că: „Am fost în România și a văzut cu proprii ochi pe frații români, care sunt la fel ca cei din Republica Moldova oameni ospitalieri și de suflet. Am semnat Declarația de Unire pentru că Republica Moldova nu mai are șanse să prospere”.\nPotrivit sursei, Codreanca este a 15-a localitate din Republica Moldova care a decis să susțină reunirea cu România prin semnarea unei declarații de unire simbol prin care își exprimă bucuria de a sărbători împreună cu frații români de pretutindeni centenarul Marii Uniri 1918-2018 și adeziunea la valorile naționale și democratice ale spațiului cultural românesc."}