{"id":42356,"title":"Niciun supraviețuitor în tragedia aviatică din Iran","content":"Presa iraniană citează un purtător de cuvânt al companiei potrivit căruia toate persoanele aflate la bord au murit. „Toate serviciile de urgenţă sunt în alertă”, au anunţat agenţiile Isna şi Fars, citându-l pe Pirhossein Koolovand, şeful serviciului naţional de intervenţie.\nLa bord erau 60 de pasageri şi şase membri ai echipajului, iar potrivit primelor date, de vină pentru prăbuşire ar fi putut fi vremea rea. Pe de altă parte, avionul era de 20 de ani în serviciu.\nIranul, mult timp aflat sub embargo internațional, se confruntă cu o penurie de piese de schimb pentru flota sa aviatică.\nTragedia aviatică se întâmplă la o săptămână după o alta similară, petrecută în Rusia, în urma căreia 71 de persoane au murit."}