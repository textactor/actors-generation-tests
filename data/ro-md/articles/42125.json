{"id":42125,"title":"Dodon: Atât timp cât în Guvern sunt persoane care vor unirea cu România, conflictul transnistrean nu poate fi soluționat","content":"„Uneori mi se crează impresia că unii din stânga Nistrului ar fi bucuroşi ca în Moldova să fie un Guvern proromân, pro-NATO, pentru că în aşa caz este mai uşor să ceri bani, să nu mergi la negocieri sau să respingi ideea că trebuie să avem un stat unitar”, a menţionat Dodon.\nPotrivit sursei citate, șeful statului a încercat să mizeze pe ideea că Transnistriei i-ar fi foarte avantajos să accepte reunificarea ţării. „Dacă va fi soluţionată problema transnistreană, NATO va rămâne pe Prut şi nu va ajunge pe Nistru”, explică preşedintele moldovean.\nÎn alt context, şeful statului a sugerat că unii factori de decizie de la Tiraspol ar fi irosit în scopuri meschine banii oferiţi de Rusia pentru Transnistria. Potrivit lui, de la destrămarea URSS, „Rusia a ajutat Transnistria foarte serios”.\n„Economiştii mei au calculat că este vorba de câteva zeci de miliarde de dolari. Este o sumă foarte mare. Ca să înţelegeţi, datoria externă a Guvernului Republicii Moldova este de până la 2 miliarde de dolari. Eu nu voi mai întreba unde-s banii, dar într-un interviu am spus că am fi putut cu aşa bani construi cel de-al doilea Dubai aici în Transnistria”, a precizat Dodon.\n"}