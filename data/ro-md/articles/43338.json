{"id":43338,"title":"Declarația Serviciului Vamal după protestul brokerilor: Sunt acuzații nefondate","content":"În textul comunicatului mai este indicat că elaborarea acestui document a fost determinată de sporirea semnificativă a numărului de erori consemnate la perfectarea declarațiilor vamale.\nPrintre cele mai frecvente încălcări se numără indicarea eronată a poziției tarifare,  descrierea incorectă a mărfurilor, dar și neautenticitatea datelor privind valoarea mărfurilor, originea acestora, regimul vamal, scutirile etc.Serviciul Vamal subliniază că aceste încălcări au repercusiuni atât asupra colectărilor la buget, dar afectează și veridicitatea statisticilor vamale referitoare la operațiunile internaționale de comerț.\n„Scopul urmărit era cel de sensibilizare și responsabilizare a brokerilor vamali în vederea diminuării erorilor admise în cadrul procedurii de perfectare a declarațiilor vamale. Prin urmare, constatăm faptul că buna intenție a Serviciului Vamal de a preveni comiterea unor erori, precum și a sancțiunilor aferente, a fost interpretată eronat, generând, totodată, diverse speculații nefondate. De asemenea, infirmăm informația vehiculată precum că ar fi fost aplicate sancțiuni pentru greșelile de ordin gramatical”, se arată în comunicat.Serviciul Vamal își exprimă, în continuare, intenția de a avea un dialog deschis și constructiv cu toate părțile interesate, astfel încât, de comun acord, să fie identificate cele mai viabile soluții de îmbunătățire a acestui domeniu. Această poziție a fost reiterată inclusiv în cadrul celor două întâlniri de astăzi cu mai mulți brokeri vamali.Totodată, Serviciul Vamal își reiterează disponibilitatea acordării unei asistențe metodologice prin organizarea unor sesiuni de instruire pentru brokeri."}