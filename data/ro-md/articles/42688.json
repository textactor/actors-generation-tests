{"id":42688,"title":"DOC. Socialiștii vor să dea lapte praf din partea statului pentru bebelușii care nu primesc lapte matern","content":"Potrivit autorilor, laptele praf ar urma să fie oferit din Fondul asigurărilor obligatorii de asistență medicală în scopul „fortificării măsurilor de ajutor pentru familiile tinere, dar și pentru cele social-vulnerabile, cât și cu scopul promovării natalității”.\nAutorii aduc drept argument datele Biroului Național de Statistică, potrivit cărora 1.200 de copii din Moldova cu vârsta de până la patru ani suferă de malnutriție. De asemenea, ei invocă mărimea indemnizației lunare de îngrijire a copilului, diferită în funcție de statutul de asigurat al părinților. „Dacă în cazul persoanelor asigurate valoarea indemnizației este relativ suficientă, atunci mamele neasigurate care  se află în imposibilitate de a alăpta pur și simplu nu își pot hrăni copiii”, scriu autorii.\nSocialiștii oferă date potrivit cărora unul din zece copii are o alimentație insuficientă, iar afecțiunile din perioada perinatală sunt în topul cauzelor de îmbolnăviri la copiii nou-născuți.\n"}