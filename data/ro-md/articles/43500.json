{"id":43500,"title":"Elevele nigeriene răpite de extremiștii Boko Haram au fost eliberate","content":"Potrivit surselor din cadrul guvernului Nigeriei, 76 dintre cele 110 de fete răpite au revenit acasă.\n„Fetele au fost eliberate datorită eforturilor secrete, cu ajutorul prietenilor țării noastre”, a declarat ministrul comunicațiilor, Lai Mohammed.\nPotrivit acestuia, eliberarea a fost una necondiționată (fără plătirea unei răscumpărări).\nPărinții au confirmat revenirea celor 76 de fete. Potrivit unor informații, alte cinci fete ar fi decedat, scrie RFI.\nAmintim că pe 19 februarie 110 fete au fost răpite în urma atacului grupării Boko Haram asupra unei școli din Nigeria. \nÎn 2014, într-un atac similar efectuat de Boko Haram, 276 de adolescente au fost răpite în orașul nigerian Chibok. În continuare nu se cunoaște nimic despre soarta a 100 dintre ele."}