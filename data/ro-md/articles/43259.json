{"id":43259,"title":"Ce își dorea Stephen Hawking să scrie pe mormântul lui","content":"Ecuația conține printre cele mai importante descoperiri ale lui Hawking și exprimă clar ideea care definește munca lui de-o viață: faptul că găurile negre nu sunt în totalitate negre de fapt, iar în schimb, ele emit un luciu care a devenit cunoscut ca radiația Hawking.\n„Efectele cuantice le fac sa strălucească precum niște corpuri fierbinți. Cu cât temperatura este mai scăzută, cu atât mai mare este gaura neagră”, declara fizicianul în urmă cu câțiva ani.\nAceastă descoperire a oferit noi perspective în înțelegerea, nu doar a găurilor negre, dar și a modului în care universul se extinde și se schimbă în timp.\n„S”-ul din ecuație ajută la calculul unei entropii: o parte complicată, dar semnificativă a găurilor negre, care poate fi considerată o măsură a dezordinii din sistem.\nRestul ecuației oferă numerele importante necesare pentru calculul entropiei. „h”-ul reprezintă constanta Planck, importantă în mecanica cuantică, „G”-ul reprezintă gravitația, „A”-ul se referă la orizontul evenimentelor, „c”-ul este viteza luminii, cunoscută din formula lui Einstein , iar „k”-ul este constanta Boltzmann, care este o modalitate de a înțelege cum energia și temperatura relaționează.\nHawking spunea, în 2002, că ecuația a venit ca rezultatul unei întrebări a fizicianului: „Mă întrebam, poate cineva să aibă atomi în care nucleul să fie de fapt o mică gaură neagră primordială, creată la începuturile Universului?”"}