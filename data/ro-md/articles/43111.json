{"id":43111,"title":"Traian Băsescu face dezvăluiri despre discuțiile sale cu Putin și „obiectivul strategic” al Rusiei","content":"„Am discutat foarte mult cu Putin, deși am avut numai o întâlnire bilaterală la Moscova. La toate întâlnirile multilaterale România era lângă Rusia. Îl aveam vecin pe Putin ore în șir, și dimineață, și după-amiază. E un tip volubil, plăcut. Probabil o să faceți o grimasă de neîncredere, dar vă spun că Putin respectă România”, a povestit Băsescu în cadrul unei emisiuni TV.\n„Eu îl întrebam, de ce nu-ți iei materialul de război al armatei a 14-a din Transnistria? El îmi spunea: „Ai văzut că nu vor rusofonii de acolo, […] rusofonii din Transnistria nu vor să ne retragem materialul de război și o parte din trupe”, a adăugat politicianul.\n„După ce au ocupat Crimeea, Transnistria și, implicit, Republica Moldova, nu mai reprezintă nimic din punct de vedere strategic. În Crimeea e un portavion mult mai avansat în inima Mării Negre decât biata Moldova și fâșia aia de pământ din Transnistria. Armamentul și muniția pe care le are în Transnistria reprezintă fier vechi în raport cu ce au mobilizat în Crimeea în momentul de față”, a spus Băsescu.\n„Este clar că, dacă mai au vreun obiectiv strategic, acesta este legat de gurile Dunării, deși, având Crimeea, nu mai este atât de important accesul pe gurile Dunării. Din acest motiv, România trebuie să îndrăznească să începe discuțiile legate de reunificarea țării”, a conchis fostul președinte al României."}