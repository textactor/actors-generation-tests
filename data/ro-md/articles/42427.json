{"id":42427,"title":"Fiul lui Donald Trump vinde apartamente de lux în India","content":"Donald Trump Jr, fiul cel mare al preşedintelui american Donald Trump, se află într-un turneu de o săptămână în India pentru a vinde proprietăţi de lux. Potrivit agerpres, Trump Jr,. care conduce afacerile familiei, duce discuţii cu dezvoltatori indieni, pentru a promova vânzarea de proiecte rezidenţiale în patru oraşe din India. Mai târziu în cursul săptămânii el urmează de asemenea să ţină un discurs de politică externă în capitala New Delhi."}