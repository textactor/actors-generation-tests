{"id":42039,"title":"VIDEO. Avocatul regal angajat de Shor: Investigația Kroll este un raport întocmit în mod grosolan, la comandă","content":"Ramsden a declarat că a fost angajat de Ilan Shor și grupul de companii Shor pentru a face un raport independent cu privire la scandalul din sistemul bancar.\n„Clientul nu influențează concluziile mele și modul în care eu le expun. Am o libertate editorială completă în ce scriu și ce spun. Aspectul cel mai important al raportului meu e că el este bazat pe date și fapte cercetate obiectiv. Ilan Shor nu mi-a îngrădit accesul la nicio sursă de informație la care am cerut acces și nu mi-a dictat la ce concluzie trebuie să ajungă investigația mea”, a spus Ramsden în introdicerea sa.\nEl a adăugat că nu are de gând să critice decizia judecătorului Andrei Niculcea din vara lui 2017 și sentința lui Ilan Shor. „Îmi pare că judecătorul a acționat obiectiv și profesionist”, a spus avocatul.\n„Shor a cooperat în totalitate cu investigația. El a subliniat că până în august 2013, banca era controlată de prim-ministrul de atunci, Vlad Filat. Raportul Kroll nu a făcut nicio încercare de a analiza această perioadă. În schimb, informațiile fără dovezi au fost prezentate drept fapte. Vina cade nu doar pe cei care au manipulat ca să ajungă la asemenea concluzii, ci și, în aceeași măsură, pe cei care au acceptat aceste informații fără să le pună la îndoială. Din acest grup face parte și presa și decidenți naționali și internaționali. Drept rezultat, avem o exagerare grosolană a urmărilor fraudei bancare și un raport întocmit greșit în mod grosolan, de care se face vinovat Kroll”, declară Ramsden.\nEl însă a ținut să spună că nu încearcă să-l arate pe Shir complet nevinovat. „Au existat erori care au permis fraudei să aibă loc. Dar nu există dovezi clare că el ar fi pus la cale frauda, ar fi condus-o și ar fi beneficiat din ea. Primul raport Kroll a fost doar o schiță, dar a fost tratat ca o investigație de guvernare, presă și cetățeni. Raportul, practic în totalitate, este concentrat pe Ilan Shor, fără a-i nominaliza pe alți actori implicați în fraudă. Raportul a ignorat numele lui Filat și Platon, care au fost și organizatori au fraudei, și beneficiari”, a conchis apărătorul.\nAmintim că în vara lui 2017, Ilan Shor anunța că și lărgește echipa de apărători, angajând două companii internaționale de avocatură și consultanță. Primarul de Orhei contestase și o notă informativă a companiei Kroll, care a constatat implicarea evidentă a companiilor din Grupul Shor în frauda bancară. Atunci, în aprilie 2017, Shor spunea că va da în judecată compania Kroll, iar banii câștigați îi va dona pensionarilor."}