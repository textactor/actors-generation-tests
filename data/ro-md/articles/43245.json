{"id":43245,"title":"De două ori în aceeași apă? Ilian Cașu confirmă că e pe lista din care PN va alege candidatul pentru șefia Capitalei","content":"„Eu, cu toată responsabilitatea vreau să vă spun că Partidul Nostru discută aprins candidații. Urmează să se convoace atât activul politic de la Chișinău, dar și consiliul național. Sunt câteva persoane pe care le discutăm”, a spus Cașu.\nÎntrebat dacă el va candida în Capitală, Cașu a răspuns: „Eu sunt în lista scurtă a candidaților, se discută și candidatura mea. E corect, însă, să se respecte decizia echipei”.\nPoliticianul spune că scrutinul din 2015, în care a luat 4,87% din voturile chișinăuienilor, a fost o experiență „extraordinară” pentru el.\n„Eu aveam pregătirea teoretică pentru a mă implica în gestionarea și managementul gospodăriei orășenești. Dar de când am devenit consilier, am obținut niște aptitudini practice”, a spus Cașu."}