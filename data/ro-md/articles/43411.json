{"id":43411,"title":"Un jucător al lui PSG, atacat de fosta iubită: „Cheltui sute de mii de euro, dar hainele copilului tău sunt spălate în chiuvetă”","content":"„M-am săturat să ascund cine ești cu adevărat și prin ce ne faci să trecem pe mine și pe fiul tău. Toată ziua ești în avioane private și ai lanțuri cu diamante la gât, cheltui sute de mii de euro în timp ce hainele copilului tău sunt spălate într-o chiuvetă, cu mâna. Nu am primit niciun mesaj măcar în care să întrebi ce face Nyan. Prietenii tăi au spus numai prostii! Au vorbit în interviuri că ți-aș fi interzis ție sau familiei tale să-l vezi pe Nyan, dar asta e o altă minciună”, a scris Aurah Ruiz pe Instagram.\nNyan s-a născut prematur, la sfârșitul lunii iunie, în spitalul Gran Canaria din Spania. Jese a călătorit în mod regulat înapoi în țara natală pentru a-l vedea pe Nyan, al treilea său copil, primul din relația cu Aurah Ruiz. Din cauza nașterii sale premature, au existat unele complicații, dar Aurah a confirmat recent că micuțul se recuperează bine."}