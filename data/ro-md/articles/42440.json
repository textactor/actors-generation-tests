{"id":42440,"title":"DOC. Scandalul caritate.md: Un deputat cere procurorului general să informeze Parlamentul despre ancheta penală","content":"În textul cererii, democratul menționează că acest subiect este de o „sensibilitate socială maximă” și solicită întreprinderea tuturor măsurilor legale pentru elucidarea obiectivă a tuturor circumstanțelor acestui caz, iar persoanele vinovate să fie trase la răspundere.\nTotodată, deputatul consideră că speculațiile și teoriile conspirative pe acest caz trebuie evitate.\nPrecizăm că în investigația RISE Moldova se relevă faptul că soția lui Sergiu Sîrbu se află în relații de amiciție cu Svetlana Sainsus, protagonista materialului jurnalistic, prezentată de RISE Moldova ca fiind un intermediar al schemei de profit de pe urma donațiilor pentru copiii grav bolnavi.\nAstăzi, într-un briefing de presă, cei de la PD au cerut organelor de drept să se autosesizeze în cazul investigației „Bani din caritate”.\n"}