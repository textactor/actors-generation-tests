{"id":43563,"title":"FOTO. Spitalul Republican explică de ce în toaleta Secției Medicină Nucleară se permite doar urinarea","content":"„Înainte ca pacientul să treacă anumite investigații în secția noastră, acestuia îi este injectată substanța dată, ulterior bolnavul trebuie să aștepte ceva timp (în dependență de ce organ va fi supus investigației), după care trebuie să se urineze și abia atunci bolnavul va trece scanarea”, a mai adăugat Pripa.\nProcedurile prevăd că după urinare, mâinele se spală la robinet, care trebuie deschis cu cotul, eliberarea conținutului din veceu se face apăsând cu piciorul pe un dispozitiv special instalat pe podea, la apăsarea căruia se scurge apa astfel ca persoana să nu atingă nimic din încăperea respectivă. Asta deoarece bolnavul are în sine un izotop, care este radioactiv și foarte periculos pentru mediul înconjurător și persoanele din preajmă.\n„Sub veceu se află un rezervor de apă cu o capacitate de 700 de litri, care se eliberează a doua zi. Deșeurile menajere se păstrează în pungă specială timp de trei luni - perioada în care toate urmele substanței izotopice se dezintegrează, apoi se aruncă ca simple deșeuri”, se arată în comunicatul Spitalului Republican.\n"}