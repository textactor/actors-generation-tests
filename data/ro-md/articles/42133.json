{"id":42133,"title":"Angela Merkel, hotărâtă să-și ducă mandatul până la capăt: Îmi respect cuvântul dat","content":"Potrivit sursei citate, Merkel se confruntă cu o revoltă încipientă în partidul ei conservator (CDU), după ce ea ajuns la o înțelegere cu liderul social-democraților (SPD), Martin Schulz, privind formarea unei coaliții guvernamentale.\nTrupele sale îi reproşează că a făcut prea multe concesii orientării de centru-stânga. Pentru a încheia acordul de coaliţie, ea a fost nevoită să accepte în special cedarea portofoliului Finanţelor către SPD, situație greu de digerat în CDU.\nÎn pofida criticilor din partea unor colegi, Merkel este hotărâtă să rămână în fruntea guvernului Germaniei.\n„Fac parte dintre persoanele care îşi respectă cuvântul dat\", a declarat Angela Merkel în cursul unui interviu acordat postului naţional de televiziune ZDF, precizând că intenționează să-și onoreze „angajamentul faţă de populaţie pentru patru ani”.\nAcordul de coaliție cu SPD urmează să fie validat de congresul CDU, convocat la 26 februarie."}