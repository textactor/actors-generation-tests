{"id":42534,"title":"China a dezvoltat un avion hipersonic care va ajunge de la Beijing la New York în două ore","content":"O echipă de cercetători chinezi a proiectat un avion ultrarapid care va parcurge distanţa între Beijing şi New York în două ore. Aparatul, care va zbura cu o viteză de peste 6.000 de km/h, va putea transporta zeci de persoane şi tone de încărcătură, relatează joi EFE, citat de Agerpres.„Va avea nevoie de două două ore pentru a parcurge distanţa între Beijing şi New York la o viteză supersonică”, a explicat echipa condusă de Cui Kai de la Academia de Ştiinţe din China într-un articol ştiinţific preluat de ziarul South China Morning Post."}