{"id":42131,"title":"„Sunt ai mei și îi iubesc”. Scrisori de la copii despre bunicii lor","content":"„Mai de mult eram la bunei și am hotărât să-i înveselesc pe bunici. Timp de jumătate de zi am antrenat puii, curcanii, rațele și pe câinele meu Tuzic. Le-am găsit puilor niște pălăriuțe mici, câinelui i-am făcut o jachetă, cu ajutorul mamei. Curcanii și rațele le-am pieptănat, iar rațele au primit un duș răcoritor. […] La final, eu și câinele meu am dansat un vals”. A spus foarte frumos. Am primit aplauze în șir”.\nNicoleta 12 ani.\n„Odată când tata era mic, bunelul l-a dus pe tata la pescuit și tata a prins un pește mare și bunica nu-l putea băga în lighean.”\nVasile, 8 ani.\n„Într-o zi de vară, pe când eram la bunici, tatăl meu a venit că trebuia să plecăm acasă. Eram foarte trist, dar deodată bunica a zis că mai bine să rămân la dânsa pe mai mult timp să o ajut. Tata a fost de acord. Am ajutat-o mult pe bunica: am mers la magazin, am făcut curat, am spălat vasele.”\nAurelian-Mihai, 11 ani.\n„Odată aveam 5 ani și am plecat la bunica. Acolo eu m-am urcat în cușca la iepurași și am adormit acolo. Bunica și mama m-au căutat și în satul de alături. Când s-au întors acasă m-au întâlnit și au început să râdă. ”\nVictor, 8 ani.\n„Odată eu m-am dus la bunici și am văzut că masa era gata, dar nu știam unde sunt bunicii mei. I-am căutat și nu am știut unde s-au dus. M-am uitat mai atent și bunica mea Zoia era în cameră și citea, iar bunelul meu Vladimir se uita la televizor. Așa am aflat că ei sunt cei mai glumeți bunici.”\nLorena, 8 ani.\n„Eu o iubesc pe bunica, ea nu se supără când fac pătăranii. Când bunica mi-a zis să strâng mere roșii eu m-am suit pe acoperiș și am dat merele jos, apoi le-am strâns de jos și le-am pus în bol. ”\nNica, 10 ani.\nAlți copii -au scris despre cât de mult se mândresc cu bunicii lor. Motivele sunt variate, fie că au fost la război și sunt curajoși, fie că au apărut în ziar.\n„Pe bunica mea o cheamă Elena Ochișanu. Ea se ocupă cu gospodăria. Gătește minunat și în plus a apărut în gazetă. În cei 8 ani ai mei de viață deja m-a învățat o lume întreagă. Ea lucrează doctor și mereu ne tratează. Pe bunicul meu îl cheamă Vasile Ochișanu. El a mers la război. Nici nu vă închipuiți cât e de bun. Nu a fost nici o zi când nu a venit fără bomboane, nu a fost nici o zi când el m-a refuzat. El arată că e cel mai minunat. Și plus, se cunoaște cu mulți scriitori, ca de exemplu Spiridon Vangheli.”\nPetra, 8 ani.\n„Buneii mei sunt încă în viață. Ei trăiesc la oraș. Bunelul meu este Arcadie Suceveanu. Mă mândresc cu el. Ei se joacă cu mine. Bunica mea când vine acasă la mine îi spun că vreau să se joace cu mine și îmi place foarte mult să mă joc cu ea.”\nOlivia, 8 ani.\n„Pe bunica o cheamă Nina Costișanu, are mai mult de 60 de ani, trăiește la Telenești. E drăguță și grijulie și se bucură când venim înapoi și merge cu cârja. Pe bunicul îl cheamă Mihai, are mai mult de 50 de ani, trăiește la Telenești. Este amabil și bucuros și este fericit să mă vadă atunci când vin.”\nAlina, 8 ani.\n„Bunica și bunelul meu sunt harnici și lucrători. Când mă duc la ei mă întâmpină cu multă căldură în suflet. De fiecare dată ne ducem să culegem roșii, castraveți, roșii și de fiecare dată îmi dau voie să stau la volanul tractorului. Când se termină vacanța mare mă duc acasă și ei îmi dau o pungă cu bucate și îmi urează drum bun.”\nSandu, 12 ani.\n„Bunica și bunelul meu sunt inteligenți, cu memorie bună, buni la suflet și harnici. Ei ambii au fost veterinari. Au salvat chiar odată de la moarte pe câinele nanilor mei. […]Bunica de  fiecare dată mă pune să prind găina din coștireață. Cu bunelul joc șah, iar el mă câștigă.”\nVictor, 13 ani.\n„Într-o lume cu povești și cu amintiri, se găsesc niște bătrâni blajini și gingași care de fiecare dată te vor aștepta cu colaci, pâine și plăcinte abia scoase din cuptor, cu brațele pline de zâmbete și cu povești. […] Așa sunt bunicii mei, și sper că la toți sunt așa, poate chiar mai buni. Dar nu îi voi schimba nicicând, căci sunt ai mei și îi iubesc.”\nEvelina, 12 ani.\n„[…]Toate rudele mele îi cunosc, sunt niște îngeri păzitori, fac parte din mine și din familia mea! Sunt foarte importanți.”\nCătălin-Veniamins, 8 ani.\n„Bunicii mei se comportă frumos cu mine, sunt buni, au grijă de mine, sunt în viață, se joacă cu mine și cu sora mea mai mică.”\nDominic, 8 ani.\n„Cel mai frumos eveniment a fost de ziua băieților. Ea (bunica) atunci m-a invitat în oraș și cu ea am mers la piţărie și după aceasta am mers în parc și ne-am plimbat. […]”\nMaxim, 12 ani.\n„Odată am făcut prăjituri pentru matematică, la geometrie, în forme geometrice și am primit 10”\nTaisia, 12 ani.\n„Cea mai preferată parte a fost atunci când am mers în parc cu bunica. Ne distrăm vara acolo, ne scăldăm și alergăm prin tot parcul. Am luat câteva lucruri cu noi. Am făcut și un picnic. Mi-a plăcut foarte mult acea zi, dar din păcate a trecut.”\nVeaceslav, 12 ani.\npovestească despre bunicii lor prin desene.\n"}