{"id":42523,"title":"Spitalul Medical Park nu a decis încă dacă va acționa în judecată RISE Moldova, însă o va face Ali Sirikci","content":"„Astăzi nu avem o decizie tranșanta la acest subiect, dar nici nu pot sa va spun ca mâine nu am putea decide sa ii acționăm in judecată. Asta e treaba departamentului juridic și ei se vor ocupa”, a declarat Murat Ercan, directorul în relații internaționale Medical Park Istanbul.\nChiar dacă instituția medicală nu e sigură încă dacă va acționa redacția RISE Moldova în judecată, o va face compania lui Ali Sirikci, cel care intermedia cazurile bolnavilor între R. Moldova și Istanbul.\nRISE Moldova a scris că Ali este cetățean turc cu afaceri în Moldova încă din 2008. Este fondatorul unei companii care se ocupă cu vânzarea textilelor și este însurat cu Doina Sirikci, fiica lui Vasile Aghenie, vicepreședintele organizației teritoriale a Partidului Democrat din Călărași.\nAmintim că și Svetlana Sainsus, co-fondatoarea Caritate.md, a declarat că va da în judecată RISE Moldova pentru defăimare. La rândul său, redacția RISE a scris că va depune o plângere la Procuratura Generală pentru intimidările din partea reprezentanților caritate.md."}