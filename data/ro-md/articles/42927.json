{"id":42927,"title":"VIDEO. AGORA lansează campania „Cifre la vedere”: Despre venituri, cheltuieli și salariile jurnaliștilor de la Interakt","content":"Practica o demonstrează: investitorii se feresc de companiile în care există lipsă de transparență în operațiunile lor de afaceri, situațiile financiare sau strategii, iar publicul (alias consumatorii) nu are încredere în business-ul local tocmai pentru că nu-l cunoaște. Dovezile sugerează că societățile care împărtășesc indicatori cheie și indicatori de performanță sunt mai valoroase decât companiile care transformă aceste informații în „secrete”.\nCampania „Cifre la vedere” inițiată de AGORA își propune să susțină mediul antreprenorial din Republica Moldova, să încurajeze companiile locale să arate publicului cifrele cu care operează (cifra de afaceri, cheltuieli, profit, număr de angajați, taxe și impozite de stat, nr. de clienți etc).\nPrima companie care sparge gheața este Interact Media, compania care deține în proprietate portalul de știri AGORA și revista online pentru femei EA.md. Directorul Interakt, Irina Ghelbur, a povestit despre cum reușește o companie media să acopere diferența dintre încasări și cheltuieli, ce salarii au jurnaliștii, dar și care a fost productivitatea muncii celor 13 angajați în 2017.\nNe-ar plăcea să aflăm cifre și curiozități și din compania ta (litri de cafea consumate de angajați sau clienți, tone de hârtie utilizate în lucru, KW de energie electrică folosiți lunar, etc). Dacă vrei să fii parte și tu a campaniei, scrie-ne un mesaj la adresa info@agora.md.\n"}