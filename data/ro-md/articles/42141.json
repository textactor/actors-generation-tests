{"id":42141,"title":"Deși i-a fost cerută demisia, Mihai Moldovanu rămâne în funcție. Silvia Radu: „Este temporar, vom organiza concurs pentru noua componență a Direcției”","content":"„Domnul Moldovanu este la lucru. Acum Direcția Socială este responsabilă și de sănătate. Vom prezenta și noua structură. Temporar, Moldovanu e șef de direcție. Am dat indicații să fie oprite licitațiile și achizițiile”, a spus Silvia Radu.\nEdilul a adăugat că în curând va fi organizat un concurs pentru funcția de șef la sănătate. Silvia Radu susține că și Mihai Moldovanu poate participa.\n„Există proceduri de disponibilizare. Vom anunța concurs. El încă nu are caz penal, poate participa. Vom vedea care vor fi candidați, dar sunt convinsă că există o necesitate stringentă de reformă în acest sector”, a declarat primarul.\nMai mult, Silvia Radu susține că în urma scandalului de săptămâna trecută, în spitalele și policlinicile din municipiul Chișinău au început să fie vizibile unele îmbunătățiri.\n„După tot ce s-a întâmplat cu Moldovanu și Direcția Sănătate,  apărut și săpun în policlinici și spitale. Cred că nu e nevoie de scandaluri ca lucrurile să funcționeze în sector”, a spus Radu.\nPrimarul general interimar a mai adăugat că ancheta internă care a fost inițiată asupra Direcției Sănătate a fost extinsă cu încă zece zile.\n„Ancheta va continua, membrii comisiei au solicitat încă 10 zile. Avem plângeri din partea locuitorilor care au stat în spitale pe anumite situații. Facem o investigație mai profundă ca să elucidăm tot ceea ce s-a întâmplat în această direcție”, a cocluzionat Silvia Radu."}