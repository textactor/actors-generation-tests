{"id":42425,"title":"STUDIU: Costul reglementării unei afaceri în Republica Moldova","content":"O altă problemă  cu care se confruntă agenții economici ține de notificarea în comerț. În acest sens, eforturile Guvernului sunt subminate de autoritățile locale. Autorii studiului sunt de părere că este nevoie de o mai mare presiune asupra APL-urilor pentru ca acestea să respecte legislația.\n Raportul mai arată că deși controalele au devenit mai puțin frecvente, acestea au o durată mai mare. De asemenea, capacitatea sistemului judiciar de a rezolva problemele agenților economici nu s-a schimbat. Una din cinci companii are de soluționat conflicte, și doar 9% dintre agenții economici percep că sunt tratați egal în fața legii.\nPotrivit studiului, procedurile de import au devenit mai complexe, dar importatorii nu au remarcat îmbunătățiri la condițiile de import. Totodată, certificarea bunurilor este mai scumpă, iar durata de certificare a loturilor individuale a fost redusă.\nStudiul mai precizează că una din patru companii se confruntă cu deficit de personal, iar 38% dintre compaii sunt de părere  că în țara noastră legea este aplicată selectiv."}