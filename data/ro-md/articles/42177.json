{"id":42177,"title":"„Avem oaspeți”. Silvia Radu anunță că se fac percheziții la Primăria Chișinău","content":"„Avem „oaspeți” în incinta Primăriei Chișinău. Organele abilitate desfășoară percheziții și cercetări în cadrul unui dosar. Le urez succes și le doresc să scoată la iveală toată mizeria care s-a adunat decenii la rând în Primărie. Vinovații trebuie să plătească”, a scris Radu pe Facebook.\nContactatăde Agora, șefa serviciului de presă al CNA a declarat că CNA şi procurorii anticorupţie efectuează percheziţii pe mai multe adrese din Chişinău, inclusiv în incinta Primăriei capitalei şi la Oficiul cadastral teritorial Chişinău.\n„Acţiunile au loc într-un dosar privind ilegalităţile comise de către un grup de persoane în domeniul construcţiilor. Cu amănunte vom reveni pe parcursul zilei”, a spus Starinschi.\n"}