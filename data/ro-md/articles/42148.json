{"id":42148,"title":"Străzile capitalei ar putea deveni mai sigure. Direcția Transport își propune să instaleze mai multe denivelatoare, și să coloreze mai intens trecerile pentru pietoni","content":"„Faceți lista celor mai problematice treceri pietonale: care sunt ele, câte sunt, care este mortalitatea anuală pe aceste pasaje comparativ cu restul. Vreau să vad prioritizarea ca să pot lua decizii. Așa, dvs spuneți de 50 000 de lei. Da poate costă 20 000? Eu de unde să știu?”, a declarat Silvia Radu.\nPrimarul a adăugat că banii trebuie să fie investiți în cele mai porblematice porțiuni de drum din oraș.\n„Pe mine mă interesează impactul. Dacă acolo mor 5000 de oameni pe an, 50 000 de lei nu sunt bani. Dar dacă pe acea trecere de pietoni nu s-a întâmplat nimic, nu are rost să bagi 50 000 de lei”, a adăugat primarul.\nȘeful-adjunct de la Direcția Transport a prezentat direcțiile orientative pe care îl propune să acționeze.\n„Am decis să aplicăm marcaje rutiere în culorile alb-roșu cu un material din termoplast, mai eficient. Primordial vom amenaja trecerile din fața instituțiilor de învățământ și pe drumurile cu nivel de securitate scăzut. De asemenea, este nevoie de iluminarea suplimentară a trecerilor și instalarea secțiunilor suplimentare destinate orientării pietonilor la obiectivele de semafoare existente”, a declarat Vitalie Butucel.\nPrezentarea nu a convins-o pe Silvia Radu.\n „Trebuie să faceți o estimare și să prezentanți unde aveți de gând să faceți treceri denivelate, unde aveți de gând să faceți cu roșu, nu să-mi spuneți că există oportunități. Noi oportunitățile le vedem pe internet. Dvs trebuia să stabiliți împreună cu poliția numărul concret de treceri la care trebuie de intervenit”, a conchis primarul general interimar."}