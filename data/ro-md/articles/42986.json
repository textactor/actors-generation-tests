{"id":42986,"title":"Ministrul de Externe al Ungariei se află la Chișinău: Votul mixt și asistența macrofinanciară, subiectele abordate","content":"„Înțelegem că Moldova a îndeplinit toate condiționalitățile privind acordarea asistenței macrofinanciare, mai exact, a primei tranșe”, a spus Szijjartó.\nEl a sugerat că Ungaria va face lobby în interiorul UE pentru ca această asistență să fie acordată Moldovei.\n„Noi vom oferi sprijinul necesar. Prima tranșă trebuie să fie plătită”, a declarat ministrul.\nÎntrebat de către jurnaliștii moldoveni despre subiectul votului mixt, el a spus:\n„În lume există diferite tipuri de sisteme electorale. Nu cred că un anumit sistem este mai bun decât altul”.\nÎn cadrul vizitei, cei doi miniștri au semnat Memorandumul de Înțelegere privind cooperarea în domeniul mediului, care acordă o atenție deosebită asigurării populației cu apă potabilă."}