{"id":42801,"title":"Focar de pestă porcină în raionul Căușeni. Ce s-a întâmplat cu animalele infectate","content":"Subdiviziunea teritorială pentru siguranța alimentelor Căușeni a recoltat probe pentru examene de laborator. În context au fost impuse restricții de mișcare pentru exploatația infectată, iar cei 8 porci au fost tăiați și arși.\nDe asemenea, s-a efectuat dezinfecţia gospodăriei, a spaţiilor de întreținere a porcilor, a aleilor, a perimetrelor, a ustensilelor şi a obiectelor contaminate și a fost stabilită zona de protecție și de supraveghere în jurul focarului. \nMăsurile aplicate și acțiunile întreprinse sunt cele prevăzute în Planul de Contingență și în Manualul operațional pentru pesta porcină africană.\nÎn contextul apariției focarului de pestă porcină africană, ANSA prin structurile teritoriale de nivel raional monitorizează permanent situația epidemiologică pentru limitarea extinderii bolii și eradicarea ei."}