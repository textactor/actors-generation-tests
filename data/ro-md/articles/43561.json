{"id":43561,"title":"Igor Gamrețchi ar fi fost repus în funcția de șef interimar al Direcției transport","content":"„Judecătoria Chișinău la restabilit astăzi pe Igor Gamretki în funcția deținută la Primăria Chișinău. Restabilit de justiția controlată de PD, ca Silvia Radu (pusă la Primărie de PD) să-l demită și să devină eroină”, a scris Pușcaș.\nContactat de AGORA, Igor Gamrețchi nu a răspuns la telefon pentru a confirma acest lucru. \nAmintim că la începutul lunii februarie fostul șef al Direcției Transport Public și Căi de Comunicație, Igor Gamrețchi, a primit undă verde de la Curtea Supremă de Justiție de a ocupa o funcție publică în următorii trei ani.\nGamrețchi a fost reținut în dosarul trucării licitației publice pentru amenajarea parcărilor cu plată în capitală. Unica sentință de condamnare în dosarul respectiv este cea în privința lui Igor Gamrețki, cel care a recunoscut că a participat la trucarea licitației și a devenit beneficiarul a 26% din capitalul social al firmei care a fost desemnată câștigătoare.\nLa 30 ianuarie, Curtea Supremă de Justiție a menținut decizia instanței de apel de a-i suspenda pedeapsa cu doi ani de detenție pe un termen de trei ani lui Igor Gamrețchi, dar a anulat interdicția impusă acestuia de a nu ocupa funcții publice în următorii trei ani.\nÎn context, primarul general interimar al Capitalei, Silvia Radu, a declarat că nu va permite ca acesta să revină în funcție. "}