{"id":42637,"title":"Stadionul Olimpic din Pyeongchang va fi demolat după Jocurile Paralimpice","content":"Arena va fi demolată deoarece pe termen lung aceasta este cel mai puţin costisitoare opţiune pentru Pyeongchang, oraş cu 40.000 de locuitori.\nPentru sud-coreeni exista opţiunea ca stadionul să fie folosit pentru a găzdui alte evenimente sportive, în mod regulat, însă puţine ţări au reuşit să acopere costurile de întreţinere pentru arenele lor olimpice.\nBrazilia a cheltuit miliarde de dolari pentru a găzdui Jocurile Olimpice de vară în 2016, dar majoritatea locurilor în care au concurat şi au stat sportivii în timpul competiţiei au devenit părăsite la doar şase luni după JO.\nRusia, care a găzduit JO de iarnă de la Soci, din 2014, a intenţionat iniţial să folosească în continuare infrastructura de la Olimpiadă, însă aceasta a fost abadonată rapid.\nJocurile Olimpice de iarnă de la Pyeongchang s-au încheiat pe 25 februarie, iar Jocurile Paralimpice se vor desfăşura în perioada 9-18 martie."}