{"id":42931,"title":"FOTO. Primărițe în bundițe. Gabriela Firea și Silvia Radu au ținut o conferință de presă în straie naționale","content":"Firea și Radu au avut și mărțișoare prinse în piept.\n„Am venit aici ca o soră, iar echipa mea - ca frații, și nu ca prieteni sau vecini. Frații trebuie nu doar să se iubească, ci și să se sprijine în momentele grele ale vieții. După atâția ani de zile, suntem împreună pentru a pune activitatea noastră în slujba cetățenilor”, a declarat Gabriela Firea.\nȘefa municipalității București a mai spus că ea și Silvia Radu „se aseamănă mult”. „Ne asemănăm foarte mult cu doamna Radu. Suntem de aceeași vârstă, avem câte trei copii, ambele am venit la primărie de la privat și nu ne interesează îmbogățirea sau politica, ci politicile publice”, a adăugat Firea.\nSilvia Radu, la rândul său, i-a mulțumit lui Firea pentru „relația personală” și „prietenie”.\n"}