{"id":42453,"title":"Turcia vrea să introducă castrarea chimică a pedofililor","content":"Declaraţia ministrului justiţiei survine pe fondul indignării declanşate în Turcia de agresarea unui copil de patru ani şi jumătate de către un bărbat de 20 de ani, săptămâna trecută, la o petrecere de nuntă în provincia Adana.Conform agenţiei Anadolu, Parchetul a cerut marţi 66 de ani de închisoare pentru presupusul agresor.Castrarea chimică fusese introdusă în Turcia în iulie 2016 în cazul autorilor de crime sexuale, dar Consiliul de Stat s-a opus aplicării sale, motivând că „definiţia tratamentului şi limitele sale sunt vagi”.„Toate opţiunile, toate măsurile ce trebuie luate pentru rezolvarea problemei vor fi luate în discuţie”, a spus Gül.Purtătorul de cuvânt al guvernului, Bekir Bozdag, a anunţat luni că o comisie formată din şase miniştri, printre care şi Gül, va examina mijloacele de luptă împotriva abuzurilor care îi vizează pe copii.Numărul cazurilor de abuzuri sexuale asupra copiilor a crescut de la 3.778 în 2006 la 21.189 în 2016, arată cifrele Ministerului Justiţiei, difuzate de organizaţii de apărare a drepturilor omului. În 2016, aproape 60% dintre suspecţi au fost condamnaţi, a indicat Asociaţia turcă pentru drepturile omului (IHD).\n"}