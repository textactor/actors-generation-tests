{"id":42658,"title":"Șurubelnițe, chei și ochelari. O companie de taxi dezvăluie care sunt cele mai ciudate obiecte uitate de clienți în mașini","content":"Odată un șofer a fost nevoit să salveze o domnișoară care mergea la întâlnire, se machia în mașină și și-a uitat ochelarii, iar fără aceștia i se părea că nu este destul de serioasă. Totuși,  spre deosebire de locuitorii altor țări, chișinăuienii niciodată nu au uitat sticle, mănuși, tablouri și carnete de student.\nApogeul adresărilor locuitorilor orașului Chișinău pentru recuperarea lucrurilor uitate îi revine dimineții zilei de sâmbătă - probabil în urma unei vineri vesel petrecute. Printre cele mai neobișnuite lucruri pe care proprietarii speră să le găsească, se numără: căldare, suport cu prăjituri, gâscă (nu este indicat sub ce formă), hrană pentru pisici, șurubelniță, colier și chiar o tava cu pui. În noaptea de Revelion la acestea s-au mai adăugat și difuzoare muzicale, o tortă și câteva cadouri împachetate.\nSe pare că în special copiii regretă lucrurile pierdute. Doar în ultimele luni în adresa serviciul de asistență a companiei de taxi au parvenit cereri cu rugămintea de a găsi 12 jucării, un Chupa Chups și un ou de ciocolată.\nPotrivit companiei, nu este dificil să întorci ceea ce a fost lăsat în mașină.Conform regulilor serviciului, șoferul este obligat să aducă lucrul găsit în parcul auto în care lucrează. Mai mult decât atât, dacă utilizatorul a observat rapid absența lucrului său, el poate lua legătura  cu șoferul. \nInformațiile au fost oferite de către compania YandexTaxi."}