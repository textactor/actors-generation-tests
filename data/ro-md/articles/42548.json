{"id":42548,"title":"VIDEO. Andrian Candu îl critică dur pe Dorin Chirtoacă: „Prin ce e de vină PD,  Andrian Candu sau Plahotniuc că în Chișinău e mizeria lăsată în urmă de acest individ?”","content":"„Tot ceea ce a făcut el la Primărie, și în afara Primăriei, în activitățile pe care le-am văzut cu regret, tot Plahotniuc le-a făcut? Aproape zece ani de zile au auzit despre Mâna Moscovei. Că tot ce înseamnă Primărie e legat cu Mâna Moscovei”, a declarat Andrian Candu.\nPreședintele Legislativului susține că mizeria din oraș este o incomoditate inclusiv pentru familia sa:\n „Soția mea este din Cehia, și a venit pentru prima dată la Chișinău în anul 2006. Și ea mi-a spus: Chișinău care era când am venit și eu, e cerul și pământul față de ceea ce este acum, ce mizerie este. Ea, cu căruciorul cu copil mic, trebuie să facă față trotuarelor, parcărilor ilegale, să facă slalom printre mașini, să ducă copiii la terenuri de joacă care nu prea sunt. Sunt chestiuni care mă deranjează persoal”.\n Mai mult, Andrian Candu este convins că anume Dorin Chirtoacă trebuie să-și asume responabilitatea pentru ceea ce s-a întâmplat în capitală în ultimul deceniu.\n„Vreau și am dreptul să blamez administrația Chișinăului din ultimii zece ani.  Pe cine altcineva dacă nu pe primar și pe echipa pe care a avut-o? Cum pot să blamez pe altcineva care nu a avut treabă cu administrația Chișinăului? Prin ce e devină PD,  Andrian Candu sau Plahotniuc că în Chișinău e mizeria lăsată în urmă de acest individ?”, a reiterat Candu.\nÎn concluzie, Candu i-a sugerat lui Dorin Chirtoacă să-și ceară iertare de la locuitorii capitalei pentru toată activitatea sa:\n„Ar trebui să-i fie rușine acestui individ să blameze de toate relele pe altcineva, și nu pe sine. Ar trebui să meargă la biserică, să pună o lumânare, să spună „Tatăl Nostru”, să ceară iertare locuitorilor Chișinăului pentru zece ani de administrare proastă a acestui oraș și pentru dezamăgirea mare, și să nu mai caute vinovații pentru toată nefericirea lui”."}