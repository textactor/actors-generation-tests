{"id":42852,"title":"VIDEO. Imagini impresionante cu cel mai mare avion din lume. Gigantul Stratolaunch va plasa sateliți pe orbită","content":"Stratolaunch a fost special proiectat pe un fuselaj dublu - cu o lungime de 72,5 metri fiecare - și are o garnitură centrală care poate primi încărcătură. Aeronava are o lățime impresionantă, de 117 metri. Ca să vă faceți o idee, un Airbus A380 nu măsoară mai mult de 80 de metri în lățime. În partea de sus a cozii verticale, aeronava ajunge la 15 metri deasupra solului, în timp ce rezervoarele impresionante au o capacitate de 113 tone de combustibil.\nDispunând de 28 de roți și cu o greutate proprie de 226,7 tone, aeronava poate transporta o sarcină utilă de nu mai puțin de 250 de tone.\nPentru verificarea funcționalității motoarelor și a sistemelor de bord, aeronava a efectuat deplasări repetate pe pistă, cu viteze de 74 de kilometri la oră. Gigantul este dotat, de altfel, cu șase motoare Boeing 747, având o autonomie de zbor de 3704 kilometri.\nScopul acestui avion este de a lansa rachete din zbor. Asta pentru că varianta lansării acestora de pe platforme de sol implică foarte multe riscuri și necesită un consum impresionant de combustibil.Citește continuarea pe digi24.ro.\n"}