{"id":43104,"title":"VIDEO. Patru tineri moldoveni vor să creeze criptoleul","content":"„Fiindcă noi suntem orientați pe piața concretă, adică vom fi izolați economic și financiar, așa că prețul lui va fi cât mai stabil posibil”, a povestit Cristian Slivca pentru protv.md.\nOricine va putea investi în leii virtuali și îi va putea gestiona pe internet, spun tinerii. În așa fel ar urma să fie format un sistem de plată electronic, valabil pe piața noastră, însă care nu s-ar deosebi cu nimic de leii obișnuiți încărcați electronic. Asta pentru că legislația noastră spune că valoarea monedei virtuale trebuie să fie egală cu a celei tipărite. Deci nu prea poate fi vorba de profit așa cum poate fi în cazul bitcoinului. \nExperții spun că rolul criptomenedei este doar de a facilita plata pe Internet. Astfel, băieții ar deveni doar operatorii unui serviciu care ar pune la dispoziție niște portofele virtuale. Până atunci însă, responsabilii de la BNM ne avertizează să fim precauți atunci când este vorba de astfel de plăsmuiri virtuale. \n„Utilizatorii sunt expuși unor riscuri legate de prețul înalt și volatil, fraudării tranzacțiilor și operațiunilor de convertire. Moneda virtuală este un activ riscant de investiție din cauza prețurilor volatile, posibilitatea de fraudare”, spune dircetorul Departamentului cercetare economică din cadrul Băncii Naționale, Andrei Rotaru.\nBăieții speră, totuși, că până la sfârșitul acestui an să își pună ideea în aplicare.\n"}