{"id":43439,"title":"Ședința Consiliului Municipal s-a încheiat înainte de a începe. Ion Ceban: „Este un joc care se face pe la spatele chișinăuienilor”","content":"„În această sală ca de foarte multe ori cum s-a întâmplat anterior sunt mulți consilieri iresponsabili. Sunt câteva lucruri pe care trebuia să le facem. Să închidem această ședință pentru a putea avea ulterior votul cu privire la componența consiliului electoral de circumscripție”, a declarat Ion Ceban.\nCandidatul PSRM la funcția de primar general al capitalei este de părere că unii aleși locali tergiversează intenționat ședințele CMC:\n„Cineva intenționat tergiversează procedurile tehnice pentru declanșarea campaniei electorale. Cei care vor merge la dezbateri, trebuie să explice de ce nu vor să vină la ședință, care este problema? Pe 23 este termenul limită pentru aprobarea comisiei. Să nu avem așa o situație când pur și simplu vom avea un motiv de ordin juridic să punem sub semnul întrebării întreg procesul electoral. Este un joc pe la spatele chișinăuielinilor. Una se spune în public, alta se face în realitate. Mă refer în special la membrii PL, dar și la alții”.\nConform legii, ultima ședință a Consiliului Municipal Chișinău înainte de alegeri urmează să aibă loc pe 27 martie."}