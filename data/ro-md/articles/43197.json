{"id":43197,"title":"Ex-viceprimarul de Bălți, bănuit de abuz de serviciu în dosarul crizei deșeurilor. Procuratura Anticorupție: Igor Șeremet n-a fost reținut","content":"În perioada 2015-2017, proiectul menționat a fost semnat și aprobat, cu emiterea actelor necesare inițierii lucrărilor de construcție. În scurt timp, odată cu criza de salubrizare din mun. Bălți, factori de decizie din cadrul Primăriei au solicitat companiei să contribuie în regim de urgență la soluționarea acesteia, prin plasarea în municipiu a unui număr de aprox. 100 de tomberoane pentru deșeuri menajere, fapt acceptat de companie prin oferirea unei donații în acest sens. Mai mult, reprezentanți ai primăriei au solicitat, de la agentul economic vizat, transferul mijloacelor bănești în sumă de 600 mii lei, pe contul unei alte companii private, fapt efectuat necondiționat de către acesta. Suma de 600 mii lei a fost utilizată de către companie pentru acoperirea propriilor cheltuieli, neavând tangență cu soluționarea chestiunilor locale.\nPrin urmare, s-a constatat protejarea ascunsă a intereselor companiei private de către Primăria mun. Bălți, atunci când comisia de licitație a mun. Bălți a anulat abuziv rezultatele de câștig a licitației în favoarea respectivei companii, anume pe aspectul achiziționării tomberoanelor pentru deșeuri menajere, care erau preventiv comandate de către companie de la producător, până a fi desfășurată licitația și anunțat câștigătorul, fapte ce indică asupra trucării rezultatelor licitației.\nÎn cursul acțiunilor procesual-penale desfășurate astăzi, de către procurorii anticorupție au fost ridicate de la sediul primăriei Bălți documentele relevante investigației, au fost audiate în calitate de martori peste 20 de persoane din cadrul primăriei, reprezentanți ai întreprinderilor municipale și altor agenți economici. Alte 2 persoane au primit calitatea de bănuit. Persoanele bănuite au făcut declarații și colaborează cu organul de urmărire penală, în privința acestora nefiind aplicată măsura procesuală de constrângere - reținerea.\n"}