{"id":42795,"title":"LIVE VIDEO. Conferința interparlamentară „Georgia, Moldova și Ucraina: Parteneriatul Estic și provocările actuale de securitate”","content":"Conferința a început la ora 9:30.\nÎn marja întrunirii, președinții Parlamentelor Republicii Moldova, Georgiei și Ucrainei vor  semna o declarație comună prin care se angajează să-și unească eforturile pentru promovarea unor politici comune de apărare și securitate. \nEvenimentul va include dezbateri, discuții și concluzii asupra problematicei  propagandei și informațiilor false. Panelul  - Asigurarea unui răspuns la dezinformare se va axa pe provocările actuale produse de dezinformarea din regiune și modalitățile de abordare a acesteia.\nPrintre vorbitori vor fi expertul Centrului Eurasia, Inițiativa Europa Viitoare și Centrul Scowcroft pentru Strategie și Securitate a Consiliului Atlantic,  Michael Carpenter  și președinta Saeima Republicii Letonia, Ināra Mūrniece. Panelul va fi moderat de  directoarea asociată a Centrului Eurasia din cadrul Consiliului Atlantic, Geysha Gonzalez.\nDiscuțiile despre asigurarea creșterii economice stabile și a statului de drept în cadrul Parteneriatului Estic vor fi abordate de  vicemareșalul Seimului Republicii Polonia Ryszard Terlecki, expertul Centrului Eurasia al  Consiliului Atlantic,  Anders Aslund care vor dezbate, alături de alți participanți, provocările actuale din Republica Moldova, Georgia și Ucraina. De asemenea, se vor referi la acțiunile care pot fi întreprinse de UE și SUA pentru a sprijini reformele. Moderatorul acestui panel este fostul ambasador SUA în Republica Moldova, Asif Chaudhry.\nSecuritatea energetică va constitui subiectul discuției panelului III care se va concentra pe evoluțiile actuale ale transferului cererii de gaze dinspre Rusia și ale consolidării independenței energetice din regiune. Moderatorul panelului va fi expertul  Centrului Eurasia al Consiliului Atlantic, Timothy Fairbank.\nDirectorul asociat al Institutului Regal Unit de Cercetare în domeniul apărării și securității (RUSI), Jonathan Eyal va modera panelul despre provocările de securitate comună și, în special, cele generate de conflictele nesoluționate din Republica Moldova, Georgia și Ucraina. Printre speakerii acestui panel se numără Ambasadorii John Herbst și Alexander Vershbow."}