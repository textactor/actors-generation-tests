{"id":42962,"title":"Profilul statistic al femeilor și al bărbaților din Republica Moldova. Cine are speranță mai mare de viață și cine ocupă mai multe funcții de conducere","content":"Același raport arată că speranţa de viaţă la femei este mai mare decât a bărbaţilor. Astfel, femeile trăiesc mai mult decât bărbaţii în medie cu 8 ani. Specialiștii sunt de părere că acest decalaj se datorează nivelului mai înalt al mortalităţii premature a bărbaţilor, în special a celor în vârstă aptă de muncă.\nTot femeile sunt cele care aleg să-și formeze o familie mai devreme decât bărbații. BNS arată că vârsta medie a femeii la prima căsătorie este de 25 de ani, iar la bărbaţi de 28 de ani. Cei mai mulţi bărbaţi care s-au căsătorit în 2016, aparţin grupei de vârstă 25-29 ani, iar în cazul femeilor predomină căsătoriile la vârsta de 20-24 ani.  Căsătoriile la vârsta de până la 20 ani sunt mai frecvente în mediul rural.\nPortretul statistic al locuitorilor țării noastre arată că femeile au un nivel de instruire mai mare decât al bărbaţilor\nCel mai mare decalaj este înregistrat pentru nivelul superior. 23,0% din femei au atins acest nivel comparativ cu 17,6% din bărbaţi.\n Ponderea femeilor în populaţia ocupată este, practic, egală cu cea a bărbaţilor şi se menţine pe parcursul ultimilor ani la acelaşi nivel  -50,3% femei şi 49,7% bărbaţi.\n Totuşi, rata de ocupare în rândul femeilor înregistrează valori mai mici în comparaţie cu bărbaţii. Totodată,  femeile continuă să primească salarii în medie cu 14,5% mai mici decât bărbații. Mai mare este și  proporţia bărbaților conducători de toate nivelurile, majoritatea funcţiilor de luare a deciziilor aparţinând bărbaţilor.\nParticiparea femeilor la luarea deciziilor la nivel parlamentar relevă o reprezentare a femeilor în proporţie de 20,8% -din 101 deputaţi 21 sunt femei, în timp ce media globală este de 23,0%."}