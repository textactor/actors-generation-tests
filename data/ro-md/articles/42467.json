{"id":42467,"title":"Un bărbat din Bălți, reținut de CNA: A cerut 760 de euro pentru a facilita eliberarea a două permise de conducere","content":"Doi soţi din Bălţi l-au denunţat la CNA pe un bărbat, la serviciile căruia au apelat pentru a obţine permise de conducere. Acesta ar fi susţinut că are influenţă asupra unor angajaţi ai Secției de Înmatriculare a Transportului și Calificare a Conducătorilor Auto din municipiul Bălți şi că îi poate determina să le dea calificativul „admis” la probe. Pentru soluţionarea problemei, bărbatul ar fi pretins şi primit 760 de euro."}