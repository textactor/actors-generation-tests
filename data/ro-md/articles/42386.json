{"id":42386,"title":"VIDEO. De ce sunt atât de scumpe medicamentele? Interviu cu directorul de distribuție Balkan Pharmaceuticals","content":"G. A. A fost un an dea dreptul complicat, dar complicat mai mult din punct de vedere al încercărilor pe care ni le-am pus noi singuri. Cele mai importante realizări pe care le-am reușit anul acesta a fost să ne ținem de promisiunea de a crea noi locuri de muncă. A crescut exponențial numărul de persoane angajate. Vorbesc de profesioniști de înaltă calificare, cu studii atât în RM, cât și înafara țării. Am stabilit parteneriate strategice cu parteneri din străinătate în ceea ce privește asigurarea calității produselor noastre și am început să ne creăm un renume. Ceea ce este cel mai important pentru noi, am început să primim feed-back pozitiv de la pacienți, dar și de la persoanele care activează în domeniul medical.\n\n„Un medicament făcut în Moldova este un medicament eficient.” Gheorghe Apostol. \n\nG. A. Începând cu anii 2012 - 2013 Republica Moldova a început să implementeze politici de asigurare a calității în domeniul producerii medicamentelor. Mă refer la sistemul GMP, care impune rigori destul de înalte. Pentru noi una din principalele provocări a fost, este și va fi GMP pentru că este un sistem viu, care se perfecționează continuu. O altă provocare, la fel una din cele mai mari, este încercarea de a schimba în conștiința pacientului atitudinea față de lucrurile făcute în Moldova.\nEste foarte important ca pacienții să înțeleagă că un medicament făcut în Moldova este un medicament eficient. Din păcate noi încă avem conștiința că tot ce este de import este mai bun.\nAGORA: Activitatea companiei este sau nu afectată de controalele efectuate de instituțiile statului? \nG.A.: De la fondare și până în prezent am avut parte de multe controale, dar care nu au identificat probleme grave în activitate. Activitatea de control a organelor nu trebuie privită ca un impediment de dezvoltare pentru că este o modalitate de a te auto-inspecta, ceea ce facem și noi conform procedurilor interne. Pentru noi controlul principal este părerea pacientului și a medicilor cu privire la modul de acțiune a medicamentelor noastre. Un control și o inspecție mai bună decât asta nu cred că avem.\nFabrica de la Sîngera este o investiție românească, calitatea medicamentelor fiind asigurată și de utilajul de producere de ultimă generație.\nG.A.: Investiția care a fost făcută în Balkan Pharmaceuticals este o investiție de bani străini. Toate sistemele care au fost implementate, totul este racordat la rigorile internaționale. O altă calitate este utilajul performant, de ultimă generație, de la marii producători. Materia primă pentru medicamente este achiziționată din surse care asigură o calitate ridicată a materialului prim, care ulterior se transformă în medicamente. Noi am pus principalul accent pe calitate, doar atunci când pui accent pe calitate poți face față unei piețe precum este piața farmaceutică din Republica Moldova. Compania noastră și-a pus ca scop principal contribuirea la asigurarea securității farmaceutice a RM. Pentru asta noi încercăm să extindem numărul de poziții fabricate astfel încât să reducem dependența pacientului de medicamentele scumpe de import.\nDe menționat că autenticitatea medicamentelor produse de Balkan Pharmaceuticals poate fi verificată prin sistemul online - UPIC. În regim online pot fi raportate și reacțiile adverse.\nG.A.: Procesul de control al calității la noi este structurat până la 5 nivele, se face control atât a materiei prime achiziționată, cât și a celei importate. Apoi se face control interfazic a produsului, după care se verifică produsul din ambalaj. Doar după asta medicamentul poate fi pus în vânzare. Un alt departament din cadrul companiei noastre se ocupă de farmacovigilență, ceea ce presupune urmărirea medicamentului de la producător până la consumatorul final. Oricare pacient sau lucrător medical are posibilitatea de a înștiința producătorul despre eventualele reacții adverse apărute. \nG.A.: Însuși procesul de producere a medicamentelor este unul complicat, tehnologizat. Oamenii care lucrează în acest domeniu sunt oameni școliți, oameni care au investit foarte mult în studiile lor. Salariile achitate persoanelor care fac medicamente și utilajul performant, la fel și materia primă, toate contribuie la stabilirea unui preț sub care noi nu am putea merge. Deși medicamentele sunt costisitoare, Balkan Pharmaceuticals a apărut pe piața din Republica Moldova cu scopul de a oferi medicamente care sunt pe buzunarul cetățeanului de rând. Noi am venit ca o alternativă produselor scumpe de import și grija față de pacient o manifestăm prin politica de stabilire a prețurilor după posibilitățile și buzunarul cetățeanului de rând.\n\n„Sănătatea nu înseamnă medicamente.” Gheorghe Apostol. \n\nAGORA: Care este motivația Balkan Pharmaceuticals de a se implica în campanii sociale?\nG.A.: Aspectul comercial și economic este foarte important, dar fără el nu ar fi posibilă participarea noastră în alte proiecte. Atunci când ți-ai asumat un rol pe piață, este absolut necesar să oferi oamenilor din jur convingerea că ești lider nu doar în domeniul tău de activitate, dar și în inițiative sociale. Trăim într-o țară cu o populație mică, cu o mână de oameni, și aceasta este comunitatea în care ne dezvoltăm. Din fericire observăm că există dorință, dar pe alocuri probabil nu se ajunge un pic de susținere financiară. De aceea, dorința noastră este de a oferi acest pic de susținere financiară ca oamenii să-și poată realiza visurile, cum ar fi echipele de sport pe care le sponsorizează Balkan Pharmaceuticals, inclusiv pentru copii, sau pentru a asigura confortul pacienților prin amenajarea spațiilor de joacă din cadrul Spitalului Valentin Ignatenco. Este foarte important ca agent economic să ai și o atitudine față de societatea în care trăiești și te dezvolți.\nG.A.: Să nu se teamă de cuvintele „fabricat în Moldova” pentru că în Moldova se fabrică medicamente de o calitate înaltă. S-a investit foarte mult în domeniul de producere a medicamentelor. Cu toate acestea, noi am prefera ca lumea să fie sănătoasă și să nu aibă nevoie de medicamente decât a doua zi după Revelion, când au dureri de cap. Sănătatea nu înseamnă medicamente. Sănătatea înseamnă un regim de viață sănătos, sănătatea înseamnă sport, sănătatea înseamnă liniște, sănătatea înseamnă fericire în familie, fără stres. Asta înseamnă sănătate. "}