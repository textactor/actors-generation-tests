{"id":43568,"title":"Amenințări la nivel înalt în SUA. Biden: I-aș aplica o bătaie zdravănă lui Donald. Trump: E nebun","content":"Joseph Biden, în vârstă de 75 de ani, a semnalat că ar putea candida în viitorul scrutinul prezidenţial din SUA. Prezent la un eveniment pe tema măsurilor de contracarare a actelor de hărţuire sexuală desfăşurat la Universitatea din Miami, fostul vicepreşedinte a făcut referire la declaraţii atribuite lui Donald Trump dezvăluite într-o înregistrare audio în campania electorală din 2016.\n„Un tip care a reuşit să ajungă liderul nostru naţional a spus: „Pot pipăi orice femeie şi îi place”. Am fost întrebat dacă aş participa la o dezbatere cu acest domn şi am spus nu. Dar, dacă am fi în liceu, l-aş duce în spatele sălii de sport şi i-aş aplica o bătaie zdravănă”, a spus Biden.\nDonald Trump a avut o replică dură. „Nebunul Joe Biden încearcă să se comporte ca un tip dur. De fapt, este slab, atât mental, cât şi fizic, şi totuşi mă ameninţă pe mine, a doua oară, cu o agresiune fizică. El nu mă cunoaşte, dar s-ar prăbuşi repede şi puternic, plângând. Nu mai ameninţa oamenii, Joe!”, a atras atenţia Donald Trump prin Twitter."}