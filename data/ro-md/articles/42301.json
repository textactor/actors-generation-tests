{"id":42301,"title":"Primarul localității Băcioi, promovat în funcție de PL, anunță că aderă la PUN-ul lui Traian Băsescu. Șalaru: „Nu văd altă șansă”","content":"„Ne-am asumat toată decizia luată aderând la acest partid. Sperăm ca în acest context noi să aducem lucrurile bune la noi acasă. Moldova a juns la un capăt de drum. Eu ca primar nu mai văd nicio altă șansă decât unirea. Noi deja am semnat declarația simbolică de unire. Toate speranțele unioniștilor se îndreaptă către Traian Băsescu”, a declarat Șalaru.\n„Decizia este asumată. Sper că reacția care va fi va duce la consolidarea tuturor partidelor care susțin Unirea. Asta nu înseamnă că nu lăsăm loc de bună ziua cu foștii colegi liberali. Sperăm să adere și ei la acest partid”, a adăugat Șalaru.\nReprezentantul PUN, Corneliu Pântea a adăugat că decizia conducerii satului Băcioi a fost motivată și de faptul că Partidul Liberal nu mai reprezintă o forță politică.\n„Conducerea PL, demult nu mai comunică cu el. Au uitat de ei. Este nevoie de ei când vine campania electorală. Asta și i-a determinat să facă acest pas. De iure erau membri PL, de facto nu se simțeau așa”, a declarat Pântea.\nPântea a specificat că este convins că exemplul administrației publice locale de la Băcioi va fi urmat și de alte primării."}