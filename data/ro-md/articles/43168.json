{"id":43168,"title":"În avionul privat care s-a prăbușit în Iran zbura o viitoare mireasă și domnișoarele ei de onoare","content":"Crucea Roşie din Iran a anunţat, de altfel, că a recuperat toate trupurile neînsufleţite din epavă. La manşă era o femeie cu experienţă, care fusese în trecut pilot de elicopter în aviaţia turcă. Înaintea prăbuşirii, aceasta ar fi anunţat turnul de control că se confruntă cu o defecţiune tehnică.\nAutoritățile au identificat până acum opt trupuri neînsuflețite, scrie The Washington Post, inclusiv pe cel al lui Mina Basaran, fiica de 28 de ani a președintelui companiei turcești Basaran Investment Holding. Cotidianul american citează la rândul lui agenția de presă semi-oficială Mehr.\nFamiliile victimelor au ajuns, luni, în Shahr-e Kord, la aproximativ 370 de kilometri de capitala Teheran, acompaniate de diplomați turci. \nCauzele producerii accidentului sunt încă necunoscute, însă martorii povestesc că au văzut pe cer o bilă de foc care a lovit mai apoi vârful muntelui. Alţii spun că avionul s-a prăbuşit şi apoi a luat foc.\n"}