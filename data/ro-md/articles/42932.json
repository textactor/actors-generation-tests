{"id":42932,"title":"Vlad Plahotniuc: Vom susține candidatul comun propus de către partidele pro-europene","content":"„Am analizat împreună cu colegii din partid contextul politic și modul cum vom acționa noi ca partid în aceste alegeri. Am luat în considerare părerea oamenilor din sondaje, care arată că ei sunt profund dezamăgiți de corupția înrădăcinată în primăria Chișinău. Sondajele arată că la alegerile anticipate primăria riscă să ajungă în mâinile socialiștilor, iar dreapta este fragmentată”, a declarat Vlad Plahotniuc.\nLiderul PD susține că decizia luată de partidul pe care îl reprezintă susținerea unui candidat comun:\n„PD a luat decizia de a susține la alegerile locale anticipate un candidat unic al partidelor europene. Vom susține persoana care va primi susținerea tuturor partidelor de dreapta. Suntem gata să-i susținem și pe cei mai aprigi critici ai noștri. Acest om trebuie să convingă oamenii că el poate învinge socialiștii. Subliniez că deși PD are șanse destul de mari să câștige aceste alegeri, noi nu vom propune un candidat pentru a facilita dialogul dintre partidele europene și a avantaja candidatul unic”, a adăugat Plahotniuc.\nLiderul PD a reamintit că la prezidențialele din 2016, democrații au făcut un gest în favoarea partidelor europene, iar în schimb au primit o atitudine arogantă și declarații isterice:\n„Atunci mulți membri PD au refuzat să meargă la aceste alegeri. Acum e important să nu se repete gafa din 2016, când unii l-au făcut pe Dodon președinte. De data asta le recomand să se gândească de șapte ori, să nu mai calce iar pe aceeași greblă, să nu mai vorbească iar de binoame și mere otrăvite”.\n„În alegerile locale din Chișinău, noi trecem testul de maturitate politică în fața cetățenilor și în fața partenerilor externi. PD rămâne partid de guvernare, iar opoziția poate critica în continuare chiar și după decizia noastră de astăzi. Noi azi nu propunem alianțe politice, ci ne propunem susținerea”, a conchis Plahotniuc."}