{"id":43361,"title":"Ninse, dar practicabile. Care este starea drumurilor","content":"Începând cu seara zilei de ieri, 17 martie, pe drumurile naţionale se efectuează lucrări de patrulare, deszăpezire şi combatere a lunecuşului. La moment, în procesul tehnologic sunt antrenate: utilaje speciale - 230 de unități, material antiderapant - 2001 tone, muncitori rutieri - 278.\nCirculaţia rutieră pe drumurile naţionale este asigurată în condiții de iarnă. Sectoarele de drum ce prezintă un pericol sporit pentru circulația rutieră pe timp de iarnă sunt monitorizate, pentru a se interveni urgent în caz de necesitate.\nMinisterul Economiei și Infrastructurii recomandă șoferilor să renunțe la călătoria cu automobilul, dacă nu este una urgentă. De asemenea, pietonii și conducătorii sunt îndemnați să fie prudenți în trafic, să respecte cu strictețe regulile de circulație și indicatoarele rutiere, să se conformeze prevederilor Regulamentului Circulației Rutiere în vigoare, în special a celor ce țin de dotarea automobilelor și conducerea acestora pe timp de iarnă."}