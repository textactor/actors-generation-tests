{"id":42761,"title":"Un grup de activiști au lansat „Lista unionistă populară” pentru alegerile din 2018","content":"„Toți cei care se gândesc la destinul poporului nostru, cei care își doresc reunificarea, trebuie să participe la alegerile parlamentare pe o singură listă unionistă votată secret la o adunare republicană reprezentativă a unioniștilor”, a declarat Groza.\nPotrivit inițiatorului mișcării, pe lângă cei care doresc să contribuie la reunificarea țării, lista va fi compusă și din persoane invitate, care însă trebuie să întrunească o serie de condiții:\n „În lista unionistă populară se pot înscrie toți cei care își doresc reunificarea cu țara. Vor fi invitate persoane care nu sunt corupte, care au dovedit pe parcursul acestor ani că nu au deviat de la linia unionistă, persoane competente și care sunt capabile de a înfăptui unirea”.\nActiviștii care se regăsesc deja pe „Lista unionistă populară” au deja și câteva planuri care, potrivit lor, urmează să fie puse în practică imediat după înfăptuirea Unirii.\n „Îndată după votarea reunificării țării armata națională va prelua controlul asupra graniței de răsărit a statului. Forțele militare nu vor intra și nu vor fi dislocate în localitățile din stânga Nistrului. Structurile de acolo se vor conforma legislației României reunificate și a Uniunii Europene”, a conchis Andrei Groza."}