{"id":43301,"title":"VIDEO. Echipele calificate în sferturile Ligii Europa: Atletico, ploaie de goluri la Moscova","content":"Atletico Madrid nu i-a dat nicio şansă nici în retur lui Lokomotiv Moscova, de care a trecut cu 8-1 la „general”, iar Marseille s-a calificat şi ea cu dublă victorie contra lui Athletic Bilbao, scrie digisport.ro.\nLazio s-a calificat după victoria de la Kiev, venită după remiza, 2-2, din tur, în timp ce Sporting Lisabona a eliminat-o cu mari emoţii pe Viktoria Plzen. Cehii au recuperat handicapul de două goluri din tur, portughezii au ratat un penalty în minutul 90+2, însă au dat lovitura în prelungiri, în minutul 105+2.\nRB Leipzig a obţinut pe terenul lui Zenit remiza de care avea nevoie pentru calificare, iar Arsenal a învins-o şi în retur pe Milan în derby-ul optimilor de finală.\nBorussia Dortmund n-a reuşit să recupereze în Austria handicapul din tur cu Salzburg, iar CSKA Moscova a eliminat-o surprinzător pe Lyon, după ce a câştigat în Franţa la o săptămână după ce pierduse pe teren propriu. OL ratează astfel şansa de a juca finala Europa League, organizată în acest an chiar la Lyon."}