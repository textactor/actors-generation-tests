{"id":42663,"title":"Silvia Radu, criticată de un grup de reprezentanți ai societății civile: „Demisiile pe care le cere contravin Codului Muncii”","content":"„Ne deranjează când un primar de municipiu în emisie directă spune angajaților săi să-și dea seama. Așa ceva contravine codului muncii. Imaginați-vă că după un astfel de exemplu, mâine toți angajatorii își cheamă subalternii și le spune să pună cererea pe masă pentru că nu-mi place cum lucrezi. Este un exemplu rău care nu poate fi tolerat”, a declarat Ala Revenco.\nMembrii societății civile sunt de părere că și concursurile anunțate de către Primărie pentru ocuparea funcțiilor vacante sunt îndoielnice:\n „Ne bucură concursurile anunțate, dar analizând condițiile, am văzut că pentru unele direcții sunt preferențiale. De exemplu anii de experiență depinde de la o direcție la alta. De ce se întâmplă asta? La fel și cu studiile. De exemplu la Direcția Educație se cer studii în economie. Nu e rău să ai studii în economie, dar ce legătură are un economist cu Direcția Educație, Tineret și Sport?”.\n De asemenea, vorbitorii au semnalat faptul că săptămâna trecută au fost numiți doi șefi de întreprinderi, fără concurs, iar persoanele demise nu au fost supuse niciunui control din partea autorităților.\n „Ne îngrijorează faptul că persoanele eliberate nu sunt supuse unui control, unui raport de activitate. Poate această persoană a avut încălcări, a comis abuzuri. În cazul în care pune cererea de demisie și pleacă din 1 martie, cine e responsabil de toate încălcările care au fost până la 1 martie în direcția respectivă? Această practică ne creează impresia că nu se face ordine în primărie, ci pur și simplu se eliberează locul pentru altcineva”, a conchis Ala Revenco."}