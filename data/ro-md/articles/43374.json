{"id":43374,"title":"Alegeri prezidențiale în Rusia: Opoziția și ONG-urile denunță mii de nereguli","content":"Organizaţia neguvernamentală Golos, specializată în monitorizarea alegerilor şi care a întocmit o hartă cu fraude pe site-ul său internet, a raportat la ora 11:00 GMT 1.839 de cazuri de nereguli, cum ar fi umplerea urnelor cu buletine de vot, cazuri de voturi multiple şi obstrucţionarea activităţii observatorilor.Golos şi-a manifestat îngrijorarea faţă de constrângerile exercitate de către angajatori sau de universităţi, care i-au obligat pe angajaţi şi pe studenţi să voteze nu la locul lor de reşedinţă, ci la locul lor de muncă sau de studiu „unde se poate controla participarea lor la scrutin”.Mişcarea principalului adversar al Kremlinului, Aleksei Navalnîi, care susţine că a trimis peste 33.000 de observatori la birourile de votare, raportează, de asemenea, sute de cazuri de fraudă, în special la Moscova şi în regiune, la Sankt-Petersburg şi Başkortostan, în Urali.Navalnîi - care a fost împiedicat să participe la scrutin din cauza unei condamnări penale pe care el a catalogat-o ca fiind orchestrată de putere - a difuzat pe contul său de Twitter duminică dimineaţă o înregistrare video care arată - potrivit lui - introducerea în urnă a mai multor buletine la o secţie de votare din Extremul Orient al Rusiei, iar Comisia electorală a promis să investigheze cazul.Militanţi ai opoziţiei au indicat de asemenea că alegători au fost transportaţi cu autobuzul la secţii de votare de către poliţie sau distribuiri de cupoane cu reduceri ruşilor care merg la urne, notează sursa.Simpatizanţii săi trimişi ca observatori denunţă de asemenea că sunt împiedicaţi să-şi exercite calitatea de observatori. "}