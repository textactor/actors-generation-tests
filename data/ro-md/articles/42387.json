{"id":42387,"title":"MAI: Sute de locuințe vor fi dotate cu detectoare de fum, pentru a preveni incendiile","content":"De la începutul acestui an, în Republica Moldova s-au produs 232 de incendii, soldate cu 38 de persoane decedate, dintre care doi copii.\nDin grupul de risc fac parte persoanele în etate, persoanele cu nevoi speciale, veterani de război, familii social vulnerabile.\n„Fondul locativ din regiunile rurale ale Republicii este supus mai frecvent producerii cazurilor de incendii cu decesul persoanelor, precum și a intoxicațiilor cu factori nocivi”, a spus ministrul Jizdan.\nPotrivit acestuia, 842 de familii urmează să primească detectoare de fum, pentru a-și proteja locuințele de incendii.\nÎn acest scop, din bugetul statului au fost alocate 96 de mii de lei."}