{"id":42998,"title":"Republica Moldova a trecut peste pragul epidemic de gripă","content":"\n\nLa sfârșit de februarie, început de martie au fost raportate 1606 cazuri noi de infecții acute ale căilor respiratorii superioare (IACRS), ceea ce reprezintă o creștere cu 12,8 % în comparație cu săptămâna trecută și o creștere a numărului de cazuri cu 47,3 % în raport cu aceeaşi perioadă a sezonului precedent. Ponderea cazurilor infecțiilor respiratorii acute severe (SARI) a constituit 3,9 % din numărul total de internări, indiferent de cauză în IMSP teritoriale.\nÎn săptămâna nominalizată au fost înregistrate 171 cazuri de gripă.\nÎn această perioadă, în laboratorul Infecții Virale, din cadrul Agenției Naționale pentru Sănătate Publică au fost investigate 54 probe la prezența virusurilor gripale și non-gripale. 14 probe au fost pozitive la prezența virusului gripal de tip B, 7 la prezența virusului gripal de tip A(H1N1)pdm09, 3 la prezența virusului gripal de tip A(H3N2) și 2 probe au fost pozitive la prezența virusurilor non-gripale.\nPersoanele diagnosticate cu gripă au primit îngrijiri medicale conform protocoalelor clinice.\nÎn perioada de referință, nu au fost înregistrate cazuri de deces.\n"}