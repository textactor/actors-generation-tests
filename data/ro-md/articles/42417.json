{"id":42417,"title":"Două tinere, îndemnate să se prostitueze la Amsterdam pentru 500 de euro pe zi. Cine sunt proxeneții","content":"Un bărbat şi o femeie, cetăţeni ai Republicii Moldova, au îndemnat şi au determinat două tinere de 20 şi respectiv 29 de ani, să practice prostituţia în Olanda, în schimbul sumei de 400-500 de euro pe zi. Mai mult ca atât, aceştia le-au perfectat actele şi le procurau biletele de avion.\nFăptuitorii în vârstă de 43 şi 47 de ani respectiv, au fost reţinuţi la 9 februarie 2018 în timp ce organizau plecarea tinerelor peste hotarele ţării.\nBănuiţii şi-au recunoscut vina în cadrul acţiunilor de urmărire penală, aflându-se în arest la domiciliu. Dacă aceştia vor fi recunoscuţi vinovaţi, riscă pedeapsă cu închisoarea până la 7 ani.\n"}