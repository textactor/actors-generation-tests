{"id":42632,"title":"Zeci de kilograme de heroină, ascunse sub fructe și legume turcești. Un grup infracțional a fost reținut în flagrant","content":"„Procurorii din cadrul PCCOCS, din 2016 documentează și monitorizează un grup criminal organizat de etnie turcă care pe parcursul unei perioade îndelungate au organizat o filieră de transportare a drogurilor sintetice, heroină, din Iran spre țările UE, tranzitând Moldova”, a declarat șeful Procuraturii pentru Combaterea Criminalităţii Organizate şi Cauze Speciale, Nicolae Chitoroagă.\n Astfel, oamenii legii au documentat filiera și au stabilit traseele prin care au rămas să fie transportate substanțele narcotice. De asemenea, au fost identificați membrii grupului și mijlocul de transport cu care urmau să fie duse drogurile.\n„ În legătură cu aceste documentări și monitorizări, ofițerii și procurorii au stabilit că pe 19 februarie din Turcia, cu destinația Moldova a ieșit camionul care avea la bord și substanțe narcotice. Pe 21 februarie a traversat frontiera, declarând că transportă fructe și legume care urmau să fie comercializate în Moldova. Pe 23 februarie procurorii cu poliția de frontieră au organizat percheziții și rețineri în flagrant a 5 persoane de etnie turcă și  kurdă, care au fost reținuți când descărcau din ascunzișurile camionului drogurile.  În urma perchezițiilor au fost depistate 84 de kg de heroină”, a adăugat Chitoroagă.\nPe 25 februarie 2018, procurorii le-au înaintat învinuirea  pentru săvârșirea infracțiunii de circulație ilegală de droguri și contrabandă cu droguri în proporții destul de mari. Astăzi Judecătoria Centru urmează să examineze demersurile de aplicare arestului preventiv.\n„Activitatea era camuflată sub activitatea aparent legală specializată în transportul internațional de mărfuri. În remorci au fost adaptate locuri speciale de ascundere a heroinei, astfel ca ele să nu fie văzute la scanare”, a declarat Șeful Poliției de Frontieră, Fredolin Lecari.\nMai mult, aflându-se la Instabul membrii grupării au ascuns în locuri anterior amenajate heroina, dupa care au încărcat camionul cu roșii care urmau să fie vândute.\n„Pe 23 februarie au fost reținuți într-o suburbie doi membri ai grupării cum extrăgeau heroina. Imediat au fost reținuți și ceilalți.  Livrarea controlată a drogurilor din Turcia se făcea cu acordul autorităților specializate din Bulgaria și România”, a adăugat Lecari.\nȘeful serviciului din cadrul Direcției Investigații Speciale, Oleg Bucătaru a declarat că membrii grupării reținute activau conform unei scheme bine stabilite:\n„La indicația liderilor grupării, care este recunoscut la toate serviciile speciale din regiune, s-a invitat un cetățean turc în Moldova. Au fondat o companie de transport, au importat remorci noi, au perfectat actele necesare pentru a deține compania de transport. Ei dădeau în arendă aeste remorci către alte companii din Moldova”.\nUlterior, aceștia alegeau momentul potrivit pentru a se deplasa în Turcia sau Iran, dar avea și câteva condiții:\n„Să fie șoferul lor și să facă câteva rute pentru a avea istoricul traversării. Noi am supravegheat non-stop aceste rute din start. Noi știam în ce moment camionul este încărcat, echipele comune erau gata. După ce am înțeles că un camion este încărcat, am dat start operațiunii. După ce urma să extragă drogurile, era pregătit un alt camion, care trebuia să fie încărcat și să plece în Olanda”, a precizat Bucătaru.\nDacă vor fi găsiți vinovați, riscă de la 7-15 de închisoare pentru trafic, iar pentru contrabandă de la 3-10 ani de pușcări. Potrivit procurorilor PCCOCS, grupul infracțional comercializa heroină pură, de calitate înaltă.Prețul mediu al acesteia  pe piața neagră este 5 milioane de euro. \n"}