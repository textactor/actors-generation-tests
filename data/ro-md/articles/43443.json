{"id":43443,"title":"O actriță din „Sex and the City” candidează pentru funcția de guvernator de New York","content":"Nixon, care a jucat rolul unei femei de afaceri, Miranda Hobbes, în serialul de succes produs de HBO care a fost difuzat din anul 1998 până în 2004, şi-a anunţat candidatura pe contul său de Twitter invocând dragostea sa pentru oraşul New York şi promovând politici progresiste.\n„Iubesc New York, iar astăzi îmi anunţ candidatura pentru funcţia de guvernator”, a declarat actriţa în vârstă de 51 de ani, născută în oraşul în care candidează, scrie Agerpres.\nPrintre principalele sale obiective ea a enumerat îmbunătăţirea asistenţei medicale şi repararea sistemului de transport subteran „defect” din New York City.\n„Ne-am săturat de politicieni cărora le pasă mai mult de titlurile din presă şi de putere decât de noi”, a spus ea într-o înregistrare video publicată pe Twitter. „Nu mai poate fi vorba doar de afaceri, ca de obicei”, a adăugat ea."}