{"id":42620,"title":"Simona Halep a redevenit numărul 1 în lume! WTA a publicat noul clasament","content":"16 săptămâni a fost Simona Halep pe primul loc în lume în prima perioadă petrecută ca lider mondial, scrie digisport.ro. WTA a actualizat noul clasament (foto) și calculele sunt optimiste pentru jucătoarea originară din Constanța, care în următoarele 3 săptămâni ar putea fi amenințată doar de Wozniacki, însă daneza ar avea o misiune foarte grea.\nÎn acest moment, Halep (26 de ani) se recuperează după accidentarea la picior care a forțat-o să se retragă în semifinalele turneului de la Doha și să renunțe la participarea la turneul de la Dubai, ambele transmise la Digi Sport.\nSportiva din România intenționează să revină la Indian Wells, turneu transmis ÎN DIRECT pe Digi Sport (7-18 martie). Antrenorul Andrei Pavel a anunțat, săptămâna trecută, că Simona Halep va participa la competiția de categorie Premier Mandatory.\nSimona Halep a cucerit trofeul la Indian Wells în 2015, iar anul trecut a fost eliminată în turul al treilea de Kristina Mladenovic. În 2016, Serena Williams a învins-o pe Halep în sferturile de finală.\nPrintre participantele la turneul din California se află şi fostul lider mondial Serena Williams, pentru care va fi prima apariție în circuitul WTA, după peste un an de absenţă, cauzată de naşterea primului său copil.\n1. Simona Halep 7.965 puncte2. Caroline Wozniacki 7.5253. Garbine Muguruza 6.1754. Elina Svitolina 5.4805. Karolina Pliskova 5.0806. Jelena Ostapenko 5.0007. Caroline Garcia 4.6258. Venus Williams 4.2779. Petra Kvitova 3.08610. Angelique Kerber 3.055"}