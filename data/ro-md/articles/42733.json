{"id":42733,"title":"„Mergem la alegeri, veți afla curând cu cine”. Năstase vorbește despre planurile PPDA la scurtinul din Capitală","content":"„Platforma Demnitate și Adevăr va avea un candidat la primăria Chișinău. Am comunicat cu doamna Sandu și i-am spus acest lucru, le-am cerut partenerilor noștri sprijinul, așteptăm un răspuns de la ei. Vom face același lucru și cu exponenții societății civile și cu exponenții altor forțe politice, pentru că noi considerăm că în momentul de față avem nevoie de un candidat puternic pentru primărie, care ar întruni mai multe calități, inclusiv de bun profesionist, dar și un lider politic capabil să câștige în fața binomului Plahotniuc-Dodon”, a declarat Năstase.\nNăstase a promis că, deja în acest weekend, PPDA se va întruni într-un consiliu, iar luni va anunța candidatul său la primăria Chișinău. „Că voi fi eu sau altcineva, veți afla cât de curând posibil”, a adăugat opozantul.\nAmintim că CEC nu a stabilit încă data alegerilor, precizând că pentru scrutinele de la Chișinău și Bălți nu sunt bani din bugetul de stat. Până se identifică data exactă, alegerile sunt prognozate pentru finele lunii mai."}