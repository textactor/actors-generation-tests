{"id":42366,"title":"Mold-Street: Diplomații moldoveni ar fi organizat o petrecere cu vin și coniac la Interpol. Șeful Poliției de Frontieră neagă informațiile","content":"La bordul aeronavei care a zburat spre Beijing în septembrie 2017 au fost declarate 2.286 de kg de bagaje diplomatice (acestea nu pot fi deschise și verificate). Potrivit oficialilor moldoveni, bagajele conțineau „păpuși tradiționale și cărți ilustrate, precum și echipamente pentru dansatori\".\nÎnsă conform articolului publicat în ziarul german Der Spiegel, printre cadourile ar fi fost și cantități impresionante de băuturi alcoolice, care, ulterior, ar fi fost consumate la o petrecere cu scopul de a prezenta candidatura lui Lecari pentru funcția de membru al Comitetului Executiv Interpol. \nLa 29 septembrie 2017 Fredolin Lecari a fost ales pentru funcția de Membru al Comitetului Executiv Interpol, Delegat din partea Continentului European.\n„Lecari este considerat omul de încredere al oligarhului Plahotniuc, care controlează economia şi conducerea Republicii Moldova şi despre care se spune că are legături cu lumea criminală. Plahotniuc este liderul Partidului Democrat”, mai notează Der Spiegel, citat de Mold-Street.Întrebat despre această publicație de către un jurnalist, Lecari a spus că „totul e cusut cu ața albă”. „Nu am văzut nici o proba la cele scrise. Unul din semnatarii publicației G. Traufetter până acum a scris despre schimbarea climei și poluarea aerului, acum a devenit celebru jurnalist de investigație”, a declarat Lecari. Aflați mai multe din articolul Mold-Street. "}