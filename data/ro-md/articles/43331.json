{"id":43331,"title":"Alegeri în Rusia: Cetățenii ruși din Ucraina nu vor putea vota pe teritoriul acestei țări","content":"Decizia a fost luată ca reacţie la „organizarea ilegală” a alegerilor prezidenţiale ruse în Crimeea, unde vor fi deschise secţii de votare.„Având în vedere războiul hibrid şi agresiv al Rusiei împotriva Ucrainei, Ministerul de Interne ucrainean consideră imposibilă organizarea pe teritoriul ţării de alegeri care încalcă legile Ucrainei”, a declarat ministrul Arsen Avakov.Vladimir Putin, aflat la cârma Rusiei de 18 ani în calitate de preşedinte şi premier, este aşteptat să câştige - fără surprize - al patrulea mandat prezidenţial duminică, care l-ar plasa la conducerea ţării până în 2024.Ceilalţi şapte candidaţi pălesc în faţa sa în preferinţele electoratului: candidatul Partidului Comunist, Pavel Grudinin, este cotat cu 7-8% din intenţiile de vot; ultranaţionalistul Vladimir Jirinovski cu 5-6%; jurnalista liberală Ksenia Sobceak, cu 1-2%, în timp ce restul acumulează aproximativ 1%. \n"}