{"id":43493,"title":"A fost lansat oficial programul „Prima Casă”: 10 lucruri importante pe care trebuie să le știi","content":"Beneficiari ai programului „Prima Casă” pot fi cetățeni ai Republicii Moldova cu vârsta cuprinsă între 18 și 45 de ani, angajați oficial în țara noastră și cu venituri oficiale. De asemenea, aceștia nu trebuie să dețină în proprietate nicio locuință în decursul ultimelor 12 luni până la data depunerii cererii și nu trebuie să aibă un credit ipotecar în derulare.   \nPrin programul „Prima Casă” vor putea fi procurate doar locuințe finisate, date în exploatare și înregistrate în Registrul bunurilor immobile. Prețul maxim de cumpărare care va fi acceptat spre creditare este de 1 milion de lei.\nCreditele sunt acordate de bănci numai în valută națională (lei moldovenești, MDL).\nAvansul inițial al beneficiarului trebuie să fie de cel puțin 10% din valoarea totală a locuinței. Dacă locuința costă 1 milion de lei, contribuția beneficiarului trebuie să fie de cel puțin 100 000 de lei.\n„Facem creditul mai accesibil. La dorința beneficiarului prima contribuție poate fi și mai mare”, a declarat în context ministrul Finanțelor, Octavian Armașu.\nVeniturile oficiale salariale nete ale familiei beneficiarului nu trebuie să fie mai mici decât  50% din suma plății lunare a creditului (rata lunară, dobânda și comisionul de garantare). Sunt acceptate și veniturile salariale ale rudelor de gradul I.\nSpre exemplu, dacă locuința pe care vreți să o cumpărați costă circa 400 de mii de lei, asta înseamnă că împreună cu familia trebuie să aveți un venit oficial net de 6 000 de lei, iar plata lunară a creditului va fi de circa 3 000 de lei. În această situație va trebui să achitați un avans de 40 000 de lei.\nDurata maximă a creditului este de 25 de ani. Creditul poate fi achitat și înainte de expirarea termenului. În acest caz, banca nu va percepe taxe, comisioane sau dobânzi suplimentare. Nu se percep comisioane de rambursare anticipată.\nCreditul obținut prin intermediul programului de stat „Prima Casă” are următoarele costuri:\nEa va fi calculată din rata de referință anunțată de BNM pentru acest program + o marjă maximă de 3% (va fi precizată anual de Guvern) + comisionul de garantare de până la 0,5% anual din soldul garanției de stat. Rata maximă a dobânzii efective va fi publicată de ODIMM la fiecare 6 luni. Cu 10 zile până la modificarea ratei, banca va informa clientul în scris sau prin poșta electronică despre acest lucru. Modificarea ratei maxime a dobânzii efective va fi obligatorie pentru bănci doar în cazul micșorării ratei de referință a BNM. În prezent pe site-ul programului rata indicată este de 9,03%.\nComision unic de acordare a finanțării.Acestanu va depăși 1% din valoarea creditului, iar băncile nu vor percepe alte taxe adiționale.\nN.B. Băncile sunt obligate să mențină aceste condiții pe toată durata contractului de credit. \nProgramul „Prima casă” presupune că statul va oferi garanții în valoare de 50% din soldul creditului. La modul practic, asta înseamnă că după acordarea creditului de către bănci, locuința procurată în cadrul programului va fi gajată în proporție de câte 50% în beneficiul statului și a băncii.\nÎn cazul în care clientul intră în incapacitatea de plată a creditului, va fi activată garanția de stat. Aici garanția de stat nu este altceva decât un angajament asumat de stat (reprezentat de Ministerul Finanțelor) de a plăti la scadență obligațiile neonorate de către clientul programului. Banii plătiți de stat vor fi recuperați în urma vânzării imobilului care a fost procurat în cadrul programului.\nPână la lansarea oficială, în program au intrat trei bănci din Republica Moldova. Este vorba de Moldindcombank, Victoriabank și MAIB. „Intereseul de a participa și-au manifestat cinci bănci. Noi începem cu acestea trei urmând ca altele două să se alăture pe parcurs”, a subliniat ministrul Finanțelor, Octavian Armașu.\nClientul depune pachetul de documente necesare la una din băncile înscrise în program. Dacă banca aprobă dosarul, ea expediază electronic Organizației pentru Dezvoltarea Întreprinderilor Mici și Mijlocii (ODIMM) informațiile despre eligibilitatea clientului și despre locuința care urmează a fi ipotecată. Acest lucru este necesar pentru obținerii garanției din partea statului. ODIMM analizează cererea, după care poate aproba, respinge sau retrimite dosarul la bancă, în cazul în care nu este complet sau a fost completat greșit. Fondul va informa banca în decurs de 5 zile despre decizia luată.\nÎn cazul în care ODIMM aprobă dosarul, urmează semnarea următoarelor contracte:\n\ncontractului de credit între bancă și client\ncontractul de garantare de stat între ODIMM și bancă\ncontractul de acordare a garanției de stat între ODIMM și beneficiar\ncontractul de ipotecă între toate cele trei părți: ODIMM, bancă și client.\n"}