{"id":42607,"title":"Dodon califică toleranța și egalitatea de gen drept învățături false","content":"„Cu prilejul sărbătorii Duminica Triumfului Ortodoxiei, am vizitat Mănăstirea \"Sfîntul Gheorghe\" din satul Zloţi, raionul Cimișlia. Noi, moldovenii, sîntem un popor ortodox. Bunicii şi străbunicii noştri au păstrat şi promovat această credinţă de secole. În prezent, se fac încercări de a ne ademeni cu noi învăţături false, cum ar fi liberalismul, toleranţa, egalitatea de gen. Se fac încercări de a ne impune să credem că credinţa noastră ortodoxă, valorile noastre familiale sînt nişte valori perimate şi depăşite. In pofida acestor provocări, poporul nostru, care a trecut prin toate încercările, va păstra credinţa care l-a ocrotit pe parcursul întregii noastre istorii”, a scris Igor Dodon.\nMesajul șefului statului nu a trecut neobservat. \n„O țară fără libertate individuală, fără toleranță și fără oportunități egale pentru femei și bărbați este o țară sortită pe veci declinului economic și moral. Anume așa Igor Dodon vede Republica Moldova. Este probabil cel mai rușinos lucru pe care-l poate spune un președinte de stat în secolul XXI”, a scris în replică președintele PAS, Maia Sandu."}