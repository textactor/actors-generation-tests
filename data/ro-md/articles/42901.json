{"id":42901,"title":"VIDEO. O echipă de filmare JurnalTV, agresată la poarta unui om de afaceri","content":"Când reporterul Jurnal TV a chemat poliţia, o maşină cu numărul de înmatriculare MOF 057 a blocat drumul.\nPeste o perioadă de timp, oamenii legii au venit la locul incidentului. Echipa Jurnal TV a depus o plângere împotriva agresorului, iar acesta urmează să fie audiat mâine de poliţişti.\nFilmările au loc în cadrul unei investigaţii cu privire la mai multe contracte cu statul, încheiate de una dintre firmele lui Iuri Luncaşu şi credite de zeci şi sute de milioane obţinute de la Victoriabank în schimbul unor gajuri cu valoare mult mai mică.\nPotrivit Ziarului de Gardă, Iurii Luncaşu este un prosper şi discret om de afaceri, despre care presa a scris încă în anii 2000 că ar fi fost un apropiat al fostului preşedinte Vladimir Voronin. În 2014, Rise Moldova a publicat mai multe fotografii în care Luncaşu era surprins însoţindu-l pe Vladimir Plahotniuc la Sciez, Franţa. Luncaşu este fondator la mai multe companii: „Denir Lux”, „GB&CO”, „Primrof Construct” sau „Acvilin-Grup”, cu afaceri în domeniul construcţiilor sau ţigărilor. Împreună cu membrii familiei, el deţine mai multe case şi apartamente în capitală.\n"}