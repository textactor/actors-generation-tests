{"id":42428,"title":"Trei persoane au ajuns pe banca acuzaților în „dosarul minei de la Pașcani”","content":"Preşedintele Cooperativei de Producţie „Orizont Extragere” din satul Paşcani, raionul Criuleni, împreună cu şeful de sector şi maistrul în condiţii subteran de muncă din cadrul aceleiaşi cooperative vor compărea pe banca acuzaţilor. Potrivit unui comunicat, procuratura a finalizat urmărirea penală şi a expediat în judecată cauza penală de învinuire a celor trei pentru încălcarea regulilor de securitate la efectuarea lucrărilor de exploatare minieră, soldată cu decesul a trei persoane."}