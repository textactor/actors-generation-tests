{"id":42891,"title":"Primarul de București, Gabriela Firea, în vizită la Chișinău. Cu cine se va întâlni","content":"În cadrul vizitei vor fi luate decizii referitor la selectarea directorilor de spitale și a medicilor care vor participa la programul de instruire în cele 19 spitalele administrate de Primăria municipiului București.\nDe asemenea vor fi stabilite  grupurile de lucru pentru implementarea planului de acțiuni al programului semnat pe 14 februarie la București.\nAșadar, la ora 10.00 va avea loc întâlnirea oficială a primarului general interimar al municipiului Chişinău, Silvia Radu, cu primarul general al municipiului Bucureşti, Gabriela Firea.\nLa 10.30, Silvia Radu și Gabriela Firea vor susţine declaraţii de presă, iar la 11.15 primarul general al municipiului Bucureşti va vizita Biblioteca Publică „Onisifor Ghibu”.\nLa ora 12.30, Gabriela Firea, va vizita Liceul Teoretic „Mihai Eminescu”. \nÎn cadrul vizitei efectuate la București, Silvia Radu a semnat un Program de cooperare dintre Chișinău și București.\n"}