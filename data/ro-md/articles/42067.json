{"id":42067,"title":"„Ochi de specialist”. Cum Lokomotiv Moscova l-a ratat pe Neymar când costa doar 10 milioane","content":"„Nu părea o diferenţa prea mare de valoare între cei doi. Transferul lui Neymar implica anumite riscuri. Jucătorul venea de pe alt continent şi nu ştiam dacă se va adapta. În plus, părea tare firav” ,a explicat Naumov în interviu.\nCe s-a întâmplat după aceea? Povestea lui Neymar este cunoscută de toată lumea. Barcelona l-a cumpărat de la Santos, iar transferul a costat oficial 57 de milioane de euro. După ce au intrat procurorii pe fir s-a descoperit că echipa catalană ar mai fi plătit 87 de milioane de euro, iar după unele surse suma ar fi fost chiar mai mare. PSG l-a cumpărat pe brazilian, acum 6 luni, cu 222 de milioane de euro.\nÎn ceea ce-l priveşte pe Gatagov, cariera lui nu a avut deloc strălucire. A jucat 3 ani la Lokomotiv, apoi au urmat alţi 3 ani la Dinamo Moscova, echipă care l-a împrumutat la Tom Tomsk şi Anzhi Makhachkala. Au urmat Maccabi Petah Tikva, Irtysh Pavlodar, FC Taraz, iar din anul 2016 se află în lotul echipei Levadia Tallinn."}