{"id":43172,"title":"Usatîi: Îndemn toate forțele politice reale să declare boicot alegerilor parlamentare în baza sistemului mixt","content":"În același timp, alegerile locale trebuie să devină un „referendum privind neîncrederea regimului în două cele mai mari orașe ale țării”:\n„Astăzi tuturor cetățenilor Moldovei, pentru a câta oară, li s-a arătat locul. CEC a respins repetat desfășurarea unui referendum împotriva sistemului mixt al lui Plahotniuc-Dodon. Astăzi este absolut evident că cu un asemenea CEC, cu un așa sistem antidemocratic, opoziția reală trebuie să-și promoveze propria agendă, și să nu urmeze cursul regimului. Îndemn toate forțele politice reale să declare boicot alegerilor parlamentare în baza sistemului mixt. Pentru aceasta există un șir de motive: legislația electorală a fost modificată cu grave încălcări, pe calea manipulării cetățenilor prin posturile de televiziune controlate; de către o guvernare care nu se bucură de încrederea cetățenilor și apărute în rezultatul unei lovituri de stat anticonstituționale. Aceste alegeri parlamentare impuse împotriva sistemului mixt trebuie boicotate și demarate pregătirile pentru proteste non-stop. În cazul alegerilor locale noi - a susține candidații nepătați de legături cu tandemul Plahotniuc-Dodon, a transforma aceste alegeri într-un referendum privind neîncrederea regimului în două cele mai mari orașe ale țării”, a scris pe Facebook Renato Usatîi."}