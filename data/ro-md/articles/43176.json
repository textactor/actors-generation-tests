{"id":43176,"title":"PD o propune pe Victoria Iftodi în funcția de Ministru al Justiției","content":"„Regretăm demisia domnului Tănase în urma unei campanii de intimidare. Regretăm plecarea dumnealui, dar îi respectăm decizia. Îi mulțumim public că a acceptat să fie membru al guvernului. Subiectul a trezit multe speculații, iar unele persoane atacă doar pentru a fi remarcați. În ședința biroului permanent al partidului, au fost analizate candidaturile la funcția de Ministru al Justiției. Biroul permanent a decis că PD va propune doamna Victoria Iftod, actualul judecător la CC”, a anunțat Plahotniuc.\nLiderul PD a spus că premierul Pavel Filip tot astăzi îi va transmite lui Igor Dodon un demers pentru acceptarea candidaturii Victoriei Iftodi.\nIftodi a fost ministru al Justiției în cabinetul Tarlev între 2004 și 2006. Imediat după ce a fost revocată din funcția de ministru, ea a fost numită ambasadoare a R. Moldova în Franța. În luna mai 2017, ea a fost numită a patra femeie-judecător din istoria Curții Constituționale după ce, inițial, a fost propusă ca membru în Consiliul de Integritate. "}