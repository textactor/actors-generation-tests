{"id":42470,"title":"„Plahotniuc are probleme serioase”. Usatîi a dezvăluit motivele reale ale revenirii lui Pîrlog la Interpol","content":"Potrivit lui Usatîi, numele lui Pîrlog, tot mai mult este asociat cu cel al președintelui Partidului Democrat, iar „premierul Filip a încercat să-l convingă pe [secretatului general al Interpol] Jürgen Stock, cînd a fost la Chișinău, că n-are nicio treabă Pîrlog cu Plahotniuc”. Totuși, potrivit liderului PN, din momentul în care Pîrlog a fost înaintat și susținut de majoritatea lui Plahotniuc la funcția de director la SIS, nu mai poți afirma acest lucru.\nUsatîi a adăugat că, motivația deciziei lui Pîrlog indică asupra faptului că Plahotniuc are „probleme serioase cu justiția”.\n„Plecarea lui de la SIS ar însemna că problemele lui Plahotniuc în mai multe state din UE sînt foarte mari, are probleme grave. Mă refer la problemele cu justiția, nu la altceva. Iar astăzi Pîrlog are de muncit foarte mult, pentru că el a fost trimis în această funcție ca să-și apere și să-și protejeze stăpînul”, a adăugat Usatîi, subliniind că toată informația legată de Plahotniuc și Pîrlog este monitorizată de un șir de servicii ale Interpol.\nPotrivit liderului „Partidului Nostru”, Plahotniuc pur și simplu a avut noroc atunci cînd Vitalie Pîrlog și Fredolin Lecari au fost numiți la Interpol, ori șeful SIS poate fi schimbat în fiecare lună, acest lucru însă nu va trece la numirea în această organizație polițienească internațională.\n„El a înțeles că, dacă o dată i-a păcălit, atunci acum cei de la Interpol vor fi foarte atenți”, a adăugat președintele PN.\nLegat de scandalul provocat de partea moldovenească la alegerea în componența Comitetului Executiv al Interpol, Fredolin Lecari, Usatîi a declarat că cîteva tone de alcool au fost transportate în Beijing prin contrabandă. Drept dovadă, Usatîi a prezentat o copie a invoice-urilor companiei Cricova. În document, în loc de alcool, sînt indicate bomboane, prosoape, cărți, iar prețurile la toate mărfurile sînt aceeleași peste tot - 10 eurocenți fiecare.\n„De cînd Cricova este producător de prosoape, cărți despre Moldova și bomboane? Toate acestea figurează în invoice-ul de la Cricova. În primul rînd, ei au schimbat prețurile, iar în al doilea rînd - au ascuns alcoolul printre mărfuri”, a concluzionat Usatîi."}