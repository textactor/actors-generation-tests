{"id":42546,"title":"Un polițist a murit în timpul unor incidente, înaintea meciului Athletic Bilbao - Spartak Moscova","content":"Agentul a intrat în stop cardiorespirator în timpul unei altercaţii şi deşi a primit îngrijiri la faţa locului, el a decedat la spital.\nCirca 200 de fani ruşi şi suporteri basci au fost implicaţi în incidente violente înaintea meciului Athletic Bilbao - Spartak Moscova, din returul 16-imilor Ligii Europa.\nFanii ruşi au aruncat cu sticle înspre suporterii echipei basce înaintea meciului care a început la ora 22.05.\nEchipa gazdă a fost învinsă cu scorul de 1-2, dar s-a calificat grație scroului din meciul tur: 4-3.\nCele 16 echipe calificate în optimile Ligii Europa au fost stabilite, joi, după meciurile din returul 16-imilor competiţiei: Atlético Madrid, Arsenal, Athletic Bilbao, Borussia Dortmund, ŢSKA Moscova, Dinamo Kiev, Lazio Roma, Olympique Lyon, RB Leipzig, Lokomotiv Moscova, Olympique Marseille, AC Milan, RB Salzburg, Sporting Lisabona, Viktoria Plzen şi Zénit Sankt Petersburg.\nTragerea la sorţi pentru optimi are loc vineri, iar meciurile vor avea loc la 8 martie (turul) şi 15 martie (returul)."}