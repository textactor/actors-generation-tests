{"id":43191,"title":"Încă 11 raioane s-au alăturat proiectului privind dezvoltarea Centrelor de Tineret","content":"Astăzi, acordurile privind dezvoltarea Centrelor de Tineret au fost semnate de către oficialii din raioanele Cahul, Criuleni, Fălești, Florești, Glodeni, Leova, Nisporeni, Ocnița, Râșcani, Rezina și Strășeni.\n„Nu știu dacă există ceva mai important decât scopul pe care îl urmărim acum: tinerii din Republica Moldova să-și găsească rostul în Republica Moldova. Știu că Dvs munciți foarte mult pentru acest lucru”, a declarat Ministrul Educației, Culturii și Cercetării, Monica Babuc, adresându-se reprezentanților autorităților publice locale.\n„Sperăm că și ceilalți președinți de raioane vor fi la fel de sensibili ca și Dvs la dezvoltarea acestor centre”, a spus ministrul.\nAnterior, acordurile de dezvoltare a Centrelor de Tineret au mai fost semnate de reprezentanții raioanelor Dubăsari, Edineț, Hîncești, Orhei, Soroca, Ungheni, Anenii Noi, Cimișlia și Sîngerei.  \nToate raioanele care au aderat până acum la proiectul privind dezvoltarea Centrelor de Tineret \nCentrele raioanele de Tineret se ocupă de informare, orientarea profesională, educarea, dezvoltarea abilităților, organizarea petrecerii timpului liber, printre altele.\nSemnarea Acordurilor de parteneriat precede procesul de implementare a Programului de Dezvoltare a Centrelor de tineret pentru anii 2017-2022 și vine ca răspuns la necesitățile trasate în Strategia Națională de dezvoltare a Sectorului de Tineret 2020. Pentru dotarea Centrelor de Tineret, din bugetul ministerului a fost achiziționat mobilier și echipament IT în valoare de 5 milioane de lei, iar pentru dezvoltarea serviciilor de tineret sunt planificați 8 milioane de lei anual pentru perioada 2017-2020."}