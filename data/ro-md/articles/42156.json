{"id":42156,"title":"10 cărți despre știință care merită citite, potrivit lui Bill Gates","content":"„Smil abordează modul în care nevoia noastră de energie a influențat istoria omenirii, de la era animalelor de tracțiune la căutarea surselor de energie regenerabilă în zilele noastre”, a scris Gates pe blog-ul său, Gates Notes.\nCivilizații întregi s-au ridicat și au căzut în conformitate cu sursele de putere care au predominat în epoci diferite. Potrivit lui Smil, cel mai mare impact asupra istoriei omenirii l-au avut sursele de energie, cum ar fi cărbune, petrol, electricitate, vânt și energia solară.  2) \"Enlightenment Now\" de Steven Pinker\nAceasta este cartea preferată a lui Bill Gates. Este vorba de noul volumul al specialistului în științe cognitive, Steven Pinker. În timp ce volumul precedent, „The Better Angels of Our Nature”, se focusa pe declinul violenței pe parcursul istoriei, noua carte extinde domeniul de cercetare și examinează progresul oamenilor în 15 domenii diferite.  3) 'Thing Explainer: Complicated Stuff in Simple Words' de Randall Munroe\nAceastă carte a lui Munroe aduce exemple de tehnologii moderne și le explică, folosind doar cele mai răspândite cuvinte din vocabularul englez.\nPotrivit lui Gates, este vorba de o „idee minunată” pentru că, „dacă tu nu poți să explici ceva într-un mod simplu, înseamnă că tu nu înțelegi acest lucru cu adevărat”. Exemplul preferat al lui Gates din această carte se referă la modul de funcționare a cuptoarelor cu microunde.   4) 'The Gene: An Intimate History' de Siddhartha Mukherjee\nȘtiința geneticii cu greu poate fi considerată un subiect de interes general, însă Gates spune că Mukherjee a reușit să arate cât de importană este această știință pentru viețile noastre de zi cu zi.\n„Mukherjee a scris această carte pentru publicul larg deoarece el știe că noile tehnologii în domeniul geneticii ne pot influența viețile în moduri profunde”, a scris Gates.\nSiddhartha Mukherjee este un medic, profesor, cercetător și scriitor.   5) 'The Grid: The Fraying Wires Between Americans and Our Energy Future' de Gretchen Bakke\n„Această carte e despre îmbătrânirea rețelei noastre electrice. Genul acesta de cărți e unul dintre preferatele mele, sunt cărți cu adevărat fascinante despre lucruri obișnuite”, a scris Gates în 2016.  Gates a crescut în Seattle, primul său job fiind cel de programator. Unul dintre primele task-uri pe care le-a primit a fost cel de a crea un software pentru o companie care furniza energie pentru coasta de vest al Statelor Unite. Atunci Gates a învățat cât de important sunt rețelele electrice pentru viață cotidiană, iar „The Grid” este un exemplu important în acest sens.   Cititorii acestei cărți vor putea să înțeleagă de ce procesul de modernizare a rețelelor electrice este atât de complicat și atât de important pentru construirea unui viitor bazat pe energie regenerabilă, susține Gates.   6) 'Seveneves' de Neal Stephenson\nOpera lui Neal Stephenson i-a fost recomandată lui Gates de către un prieten. Cu toate că nu citise cărți de science-fiction timp de mai mulți ani, Gates a rămas mulțumit de acest volum.\nCartea relatează despre ce s-ar putea întâmpla după o explozie în urma căreia Luna ar fi dispărut: o ploaie de meteori ar urma să distrugă toate ființele de pe pământ. Omenirea ar trebui să trimită în spațiu cât mai multe nave spațiale pentru a evita apocalipsa.   7) 'The Fever: How Malaria Has Ruled Humankind for 500,000 Years' de Sonia Shah\nÎn ultimii ani, combaterea malariei a devenit una dintre prioritățile principale ale fundației Gates. Această maladie distruge circa 430 000 de vieți omenești în fiecare an.\nGates a numit cartea lui Shah „probabil, cea mai bună alegere” pentru cei care vor să se documenteze pe acest subiect.\n„Este o prezentare generală excelentă despre malarie și impactul acesteia”, a scris Gates în 2014.   8) Sapiens. Scurtă istorie a omenirii de Yuval Noah Harari\n„Harari acceptă o provocare înfricoșărătoare, cea de a relata istoria rasei umane în doar 400 de pagini”, a spus Gates.\nTotodată, autorul cărții scrie și despre viitorul omenirii, marcat de ingineria genetică și inteligența artificială.   9) 'Homo Deus' de Yuval Noah Harari\n„Până acum, lucrurile care au marcat societatea - și la care ne raportăm - au fost fie regulile religioase despre cum să duci o viață bună, fie scopurile lumești, cum ar fi scăparea de boli, de foame și de război”, a scris Gates.\nCartea lui Harari încearcă să descrie cum ar arăta lumea dacă noi am atinge toate scopurile propuse.    10) 'Infections and Inequalities: The Modern Plagues' de Paul Farmer\nAutorul cărții, Paul Farmer este unul dintre cei mai buni epidemiologi la nivel mondial, cel care a ajutat să aducă asistență medicală durabilă în țări cum ar fi Haiti.\n„În această carte el îți deschide ochii la diferențele mari care există între sănătatea celor bogați și sănătatea celor sărăci”, a scris Gates în 2014.Articolul original în limba engleză a apărut pe site-ul Forumului Economic Mondial și a fost scris în colaborare cu Business Insider. "}