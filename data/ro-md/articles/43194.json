{"id":43194,"title":"Leancă învață jurnaliștii de la trei instituții cum să scrie despre el. Media vizată răspunde: Să-și asume criticile","content":"PPEM s-a plâns că cei de la JurnalTV, TV8 și UNIMEDIA că-l prezintă pe Leancă într-o manieră „denigratoare”.\n„Aproape de fiecare dată, Iurie Leancă este etichetat, într-o notă negativă, cu decizia (colectivă!) pe care a luat-o în perioada în care era prim-ministru vizavi de acordarea garanțiilor de stat pentru cele trei bănci devalizate. Această informație a fost într-atât de mult politizată, distorsionată și manipulată, încât ea poate fi percepută cu greu într-o manieră obiectivă de cei care vă urmăresc”, se arată în scrisoarea deschisă a PPEM.\nComunicatorii lui Leancă au venit cu serie de fraze pe care le-au numit „sugestii pentru jurnaliști, care să-i ajute”. În ele Leancă e acel om care a făcut posibilă liberalizarea regimului de vize, care a obținut sprijinul României în renovarea grădinițelor și la insistența căruia a început procesul de construcție a gazoductului Iași-Ungheni.\nPosturile de televiziune TV8 și Jurnal TV și portalul UNIMEDIA au venit cu o reacție la scrisoarea PPEM. Jurnaliștii califică drept abuzivă încercarea formațiunii de a „oferi lecţii de jurnalism”.\n„Amintim reprezentanţilor formaţiunii politice că liderul acesteia este demnitar public, prim-viceprim-ministru, iar acest fapt justifică interesul mass-media pentru persoana dumnealui.Criticile aduse politicianului nu sunt defăimătoare, fiind determinate de acţiunile domnieisale în funcţiile publice deţinute în stat. Acordarea garanţiei de stat, în ședinţă secretă deGuvern, garanţie transformată ulterior în datorie publică; decizia de concesionare a Aero-portului Internaţional Chișinău, declarată inoportună atât de comisia specială de anchetăcreată de Guvern, cât și de una similară din Parlament; afirmaţia domnului Leancă precumcă ar fi avut agrementul FMI și al Băncii Mondiale pentru acordarea garanţiei de stat,dezminţită de cele două instituţii internaţionale, nu reprezintă evenimente inventate dejurnaliști, ci realităţi care pot fi probate. Un politician trebuie să își asume răspunderea și criticile aduse de presă și societate pentru acţiunile pe care le-a întreprins, mai ales când este vorba de înalta funcţie în stat de prim-ministru”, scrie în declarația jurnaliștilor.\n„Ținând cont de faptul că domnul Iurie Leancă deţine în prezent funcţia de prim-viceprim-ministru în Guvern, considerăm apelul public al formaţiunii drept o încercare de intimidare a jurnaliștilor care își permit să scrie critic despre acţiunile Executivului”, au mai scris reprezentanții presei."}