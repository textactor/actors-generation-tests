{"id":43544,"title":"Partidul lui Usatîi a acționat în judecată Banca Națională","content":"„Am făcut un demers oficial către guvernatorul Sergiu Cioclea. Am cerut expres să fie făcut public raportul. Am cerut să ne spună dacă persoane oficiale, reprezentanți ai partidelor au intervenit pentru a bloca publicarea Raportului Kroll 2. La 7 martie am primit un răspuns în care ni se refuză publicarea raportului invocând o normă legală privind confidențialitatea”, a declarat consilierul municipal Ilian Cașu. \nÎn context, a mai adăugat Cașu, PN a acționat în judecată Banca Națională. \nAmintim că Banca Națională a Moldovei (BNM) a anunțat în seara zilei de marți, 6 martie 2018, că a primit raportul final despre investigația fraudei bancare de la companiile Kroll și Steptoe & Johnson. Documentul conține informații despre frauda care a dus la insolvabilitatea a trei bănci din Republica Moldova: Banca de Economii S.A., Banca Socială S.A.  și Unibank S.A..\n„Raportul, împreună cu datele operative referitoare la urmărirea fondurilor fraudate, urmează să fie transmise organelor de anchetă din Republica Moldova de către reprezentanții Kroll conform procedurilor agreate cu consorțiul internațional”, mai anunța BNM."}