{"id":42817,"title":"30 de culturi agricole din Republica Moldova, selectate pentru a primi certificare de calitate prin programul Global G.A.P.","content":"La prima etapă, timp de trei zile producătorii de fructe și legume, selectați în program, au fost instruiți de consultanți specializați. Programul Global G.A.P. implică 3 etape. Al 2-lea nivel va începe la mijlocul lunii martie și va include consultații individuale pentru fiecare producător de fructe și legume înscris în program. Această etapă mai coincide și cu etapa de pre-certificare, lucrul efectiv în fiecare fermă, activități de analize de sol și apă, construirea unor planuri de acțiune personalizate. Culturile cu care s-au înscris cei 15 producători în program sunt diverse: cartofi, roșii, morcovi, verdețuri, dar și fructe, precum mere, prune, struguri etc. Aceste produse au șansa să obțină cea mai importantă certificare de calitate recunoscută la nivel internațional. Printre avantajele pe care le oferă fermierilor certificarea Global G.A.P se regăsesc: venit mai stabil, produse de calitate înaltă care respectă standardele de siguranță alimentară, perfecționarea managementului resurselor naturale și financiare, inclusiv siguranța, sănătatea și bunăstarea lucrătorilor, precum și dezvoltarea sustenabilă a afacerii. „Am lansat programul Global G.A.P. în Republica Moldova pentru a susține dezvoltarea producătorilor de fructe și legume. Cerințele beneficiarilor programului sunt orientate spre obținerea cunoștințelor de valoare, astfel încât ei să aibă capacitatea de a-și extinde piața de desfacere atât la nivel local, cât și la nivel internațional. La această etapă, obținerea celei mai prestigioase certificări de calitate din lume ține efectiv de dorința fiecărui producător, dacă dorește  să continue și să aplice standardele programul Global G.A.P.”, declară Ionuț Parfente, Director de Achiziții Legume-Fructe, Kaufland România. Programul de certificare Global G.A.P. reconfirmă angajamentul Kaufland de a sprijini producătorii din Republica Moldova prin oferirea soluțiilor concrete pentru dezvoltarea acestora și promovarea valorii produselor moldovenești, ceea ce implică și susținerea economiei locale. Produsele care vor obține certificarea Global G.A.P. vor fi disponibile, treptat, pe rafturile magazinelor Kaufland din Republica Moldova. Programul Global G.A.P. lansat de Kaufland în Republica Moldova, în parteneriat cu IFC, divizia de investiții a Băncii Mondiale, acoperă toate costurile de instruire, analiză apă, sol, alte analize de laborator aferente, inclusiv și consultanță individuală. Toate cheltuielile de participare ale producătorilor sunt susținute integral de Kaufland. Astfel, prezența Kaufland în Republica Moldova înseamnă și creșterea capacității producătorilor locali de a exporta pe orice piață din lume, respectiv creșterea cererii de produse locale, ceea ce va contribui cu siguranță și la dezvoltarea economică și socială a țării.  La nivel mondial, peste 160.000 de ferme din 124 de țări dețin certificarea Global G.A.P., iar 60% din totalul acestora provin din Europa.P."}