{"id":42307,"title":"VIDEO. Chirtoacă: Renunț la funcția de primar în semn de protest față de abuzuri. Vom avea alegeri anul acesta","content":"„Altceva decât alegeri anticipate la Chișinău nu văd pentru deblocarea lucrurilor. Locuitorii Capitalei trebuie să aibă un reprezentant ales la primărie: bun, rău, deștept sau mai puțin, dar al lor, nu hotărât de Plahotniuc sau de alții. În acest moment fiind ales de cetățeni de 3 ori la rând nu am cum să mă întorc la birou. Dacă mai stau așa, devin complicele lor. Ei asta vor: să dețin puterea peste tot, complet, pentru alegerile parlamentare deja fraudate de până acum. Eu am primit mandatul de la cetățeni, nu de la Pahotniuc, Dodon, Leancă sau de la această gașcă”, a declarat Dorin Chirtoacă.\nEl spune că e întrebat de oameni pe stradă când revine la serviciu. „Eu vreau, chiar azi m-aș întoarce, dar nu am cum pentru că sunt legat de mâini și de picioare de către dictatura din Moldova. Asta înseamnă că trebuie de dat dreptul cetățenilor de a alege un primar”, a mai spus Chirtoacă.\n„Renunț la funcția de primar în semn de protest și abuz împotriva orașului dar și a subsemnatului, dar în niciun caz în sens de recunoaștere a vinei în dosar”, a mai adăugat liberalul, spunând că alegerile vor avea loc anul acesta."}