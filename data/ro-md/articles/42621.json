{"id":42621,"title":"Chișinăul de seară - orașul luminilor. Trei clădiri din capitală vor fi iluminate artistic","content":"„Noi avem bani puțini, dar vrem lucruri frumoase. Iluminatul artistic nocturn este ceea ce vreau să fac în colaborare cu Primăria”, a declarat Ion Ștefăniță.\nDirectorul Agenţiei de inspectare şi restaurare a monumentelor a adăugat că i-a venit această idee în anul 2016, în urma mai multor călătorii în orașele europene.Potrivit lui Ștefăniță, clădirile care urmează să fie iluminate au fost selectate de un juriu competent:\n„Un juriu internațional din România, Ucraina și Franța a ales 3 proiecte din cele 11 propuse”, a precizat Ștefăniță.\nIdeea a fost pe placul primarului general interimar Silvia Radu. Ea a declarat că din bugetul municipal vor fi alocați 100 000 de le în acest sens. Mai mult, edilul își dorește ca la primăvară, în municipiul Chișinău să fie organizat Festivalul Luminilor. Printre clădirile iluminate în cadrul evenimentului, va fi și edificiul Primăriei.\n"}