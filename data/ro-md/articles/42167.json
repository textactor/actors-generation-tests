{"id":42167,"title":"„Avem o singură ieşire – opunerea”. PN a participat repetat la adunarea grupului de iniţiativă pentru organizarea referendumului de anulare a sistemului mixt Plahotniuc-Dodon","content":"„Din tot sufletul, vreau să vă mulţumesc pe fiecare în parte că nu suteţi indiferenţi. Aceasta ne dă speranţa că doar prin eforturi comune, unindu-ne, putem dărâma acest regim criminal de la guvernare. „Partidul Nostru” susţine iniţiativa societăţii civile privind desfăşurarea unui referendum legislativ”, s-a adresat Griţco către sală.\nDin partea sa, vicepreşedintele PN Dumitru Ciubaşenco a subliniat că „Partidul Nostru” s-a convins din propria experienţă în privinţa a ceea ce înseamnă alegeri furate. Potrivit lui, cartelul politic Plahotniuc-Dodon au împărţit deja locurile în viitorul Parlament.\n„Această guvernare se teme de un referendum ca dracul de tămâie, ca vampirii de lumina zilei. Ei ştiu că vor pierde referendumul privind încrederea oferită primarului Renato Usatîi, iar de aceea îl blochează. Ei ştiu că grupul de iniţiativă le va pune pe masă 400-500 de mii de semnături ale concetăţenilor noştri împotriva sistemului mixt”, a adăugat Ciubaşenco.\nEl a subliniat că în condiţiile unor instituţii de stat capturate, cetăţenilor ţării le rămâne o singură ieşire - opunerea. Potrivit lui Ciubaşenco, şedinţa de constituire a grupului de iniţiativă, la fel, este o formă a opunerii.\n„„Partidul Nostru” şi alte partide, ONG-uri, sunt o parte a acestei mişcări de rezistenţă, care există în Moldova în pofida ilegalităţilor create de către autorităţi”, a adăugat el.\nDuminică, la Chişinău a avut loc adunarea repetată a grupului de iniţiativă privind organizarea referendumului pentru anularea legii privind trecerea la sistemul electoral mixt. Comisia Electorală Centrală a refuzat să înregistreze primul grup de iniţiativă din motive pur formale."}