{"id":42486,"title":"Posturile TV din Găgăuzia vor fi sancționate de CCA pentru retransmiterea emisiunilor informative rusești","content":"Vicol a spus că radiodifuzori din Găgăuzia nu respectă prevederile legii privind combaterea propagandei străine şi continuă să difuzeze ştiri şi programe analitice ale televiziunilor din Rusia.\n„Postul de televiziune GRT a fost amendat pentru că nu a prezentat la timp concepţia generală a serviciilor de programe. De asemenea, am avertizat că, dacă programele interzise nu vor fi excluse din grilă şi postul tv va continua să se comporte neadecvat, atunci se va aplica o amendă de 40-70 mii lei\", a subliniat el.Vicol a spus că CCA nu va subvenţiona producerea de emisiuni locale în limba rusă, destinate minorităţilor naţionale.Preşedintele CCA insistă asupra faptului că programele despre cultura găgăuză trebuie să fie nu în limba rusă, ci în limba găgăuză.\n"}