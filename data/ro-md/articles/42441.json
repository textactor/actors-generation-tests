{"id":42441,"title":"Ștefan Vodă: Președintele raionului și șefa Direcției Educație, acuzați de „abuzuri și injustiții”","content":"Potrivit inspectorului școlar, Simion Zadorojnîi, șefa direcției Educație din raion, doamna Raisa Burduja, a fost numită în funcție fără concurs. Totodată, Zadorojnîi a acuzat-o pe Burduja de cheltuirea nechibzuită a banilor publici. \n„Contrar prevederilor legale privind salarizarea funcționarilor publici, șefului adjunct, doamnei Iuraș Galina, i-a fost acordat premiul cu prilejul jubilieului de 50 de ani, astfel fiind admise cheltuieli neligitime în suma de 1900 de lei”, a spus Simion Zadorojnîi. \nTotodată, Zadorojnîi l-a acuzat pe președintele Consiliului Raional Ștefan Vodă, membrul PD Nicolae Molozea, de amestecul în activitatea justiției.\n„Hotărârile instanțelor de judecată Ștefan Vodă sunt influenațate de președintele Nicolae Molozea”, a spus inspectorul școlar. \nAlături de el, o mamă a doi copii din Ștefan Vodă, a declarat că educația în raion „este la pământ” și a spus că există doar un singur profesor de engleză în școală primară, unde învață peste 200 de copii. \nO angajată de la anticamera Consiliului Raional Ștefan Vodă, contactată de autorul știrii, a spus că președintele raionului nu poate răspunde la telefon. "}