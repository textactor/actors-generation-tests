{"id":42306,"title":"Dorin Chirtoacă, despre situația de la Băcioi: PUN este dus sub PD. Am de gând să-l sun pe Băsescu","content":"„Șalari astăzi a anunțat că părăsește PL? Noi știm asta de câteva săptămâni. Și alți primari sunt intimidați. Vreți dovezi? Șalari este în conflict aspru cu Țuțu la Băcioi. De ce nu a plecat Șalari la PDM? El umblă cu pistolul la brâu de ani de zile. El nu poate să se ducă la PDM că o să-l râdă tot Băcioiul. Acolo sunt oameni pricepuți și l-ar fi luat în furci sau ar fi râs de el dacă ar fi mers la PDM”, a declarat Chirtoacă. \nPrimarul suspendat al Capitalei spune că va lua legătura cu președintele de onoare al PUN, fostul președinte al României, Traian Băsescu, pentru a-l întreba dacă este la curent cu acțiunile partidului. \n„Acum mă întreb: dl Băsescu știe că Șalaru vrea să-l aducă sub PD? Și ce va face când va afla? Oare nu o să-i tragă pe toți în țeapă? Peste ani aceștia care trec de la PL la PUN vor recunoaște că au fost impuși să aleagă între PD și PUN. Am degând să iau legătura cu dl Băsescu și să vorbesc cu el, să văd dacă își dă seama unde este băgat”, a mai adăugat Chirtoacă. \nAmintim că primarul, viceprimarul și șapte consilieri din localitatea Băcioi, din municipiul Chișinău au aderat la Partidul Unității Naționale, condus de Traian Băsescu. Anunțul a fost făcut astăzi, în cadrul unei conferințe de presă. Chiar dacă a fost promovat în funcție de către Partidul Liberal, primarul de la Băcioi susține că se înrolează cu mândrie în rândurile PUN, întrucât aceasta este singura șansă pentru dezvoltarea localității."}