{"id":43597,"title":"Cine este John Bolton, noul consilier al lui Trump în materie de securitate","content":"John Bolton are 69 de ani și este un republican convins, care a muncit de mai mulți ani în administrațiile lui Ronald Reagan, George HW Bush și George W Bush.\nPotrivit BBC, Bolton are viziuni neo-conservatoare și a fost unul dintre cei care au răspândit informațiile potrivit cărora Saddam Hussein a avut arme de distrugere în masă, ceea ce a dovedit a fi un fals.\nOficialul este un susținător al politicilor mai dure în domeniul de apărare și a scris mai multe editoriale în care afirmă că Statele Unite ar trebui să atace Coreea de Nord și Iran.\n„Voi face astfel încât președintele să aibă toate opțiunile puse pe masă”, a spus Bolton, citat de Fox News.\nAnterior, Trump l-a concediat pe fostul consilier de securitate, generalul McMuster. Săptămâna trecută, Trump l-a dat afară din funcția de secretar de stat pe Rex Tillerson, înlocuindu-l cu fostul șef al Agenției Centrale de Informații, Mike Pompeo.\n"}