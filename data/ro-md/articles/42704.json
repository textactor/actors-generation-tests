{"id":42704,"title":"Șase vameși vor fi concediați după ce ar fi încălcat flagrant legislația","content":"Alți doi angajați au ajuns în vizorul subdiviziunii responsabile de securitatea internă a Serviciului Vamal, după ce s-a stabilit că aceștia și-au însușit ilegal mai multe pachete de țigări, care depășeau limita admisibilă la intrarea în România. Ambele încălcări au fost consemnate la postul vamal „Leușeni”. Primul caz a fost relevat datorită unei plângeri depuse de către un cetățean al Bulgariei, care a declarat că, vameșul i-a reținut 8 pachete din cele 10 prezentate la control, invocând că partea română nu autorizează introducerea unei cantități mai mari. Ulterior,  în cadrul anchetei de serviciu demarate, ofițerii Direcției integritate și supraveghere a Serviciului Vamal au stabilit că cantitatea reținută nu a fost documentată și transmisă subdiviziunilor antifraudă, așa cum prevede procedura legală.\nÎn cel de-al doilea caz, momentul însușirii ilicite de către un vameș, a altor 8 pachete de țigări, a fost surprins de către camerele de supraveghere video, gestionate de către ofițerii securității interne.\nPropus spre eliberare din serviciu este și un angajat al postului vamal „Sculeni”. Acesta este sancționat pentru că a permis introducerea în țară a mai multor loturi de încălțăminte uzată, care, conform legislației, este prohibită la import. Mărfurile au fost reținute în cea de-a doua linie de control. Cercetările preliminare au indicat asupra faptului că microbuzul, în care au fost găsite bunurile, a traversat frontiera prin postul vamal „Sculeni”, fiind stabilit și inspectorul care a autorizat trecerea.\nServiciul Vamal condamnă cu vehemență asemenea comportamente și le califică ca fiind incompatibile cu statutul de angajat al sistemului vamal. „Iată de ce, reiterăm solicitarea în adresa cetățenilor de a sesiza orice abuzuri sau fapte de comportament corupțional, comise de către angajații instituției. Acestea pot fi denunțate la Linia specializată anticorupție a Serviciului Vamal +373 22 574-111, fiind garantată confidențialitatea identității persoanei care depune sesizarea”, se mai arată în comunicatul instituției."}