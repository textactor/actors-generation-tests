{"id":42449,"title":"Venezuela devine primul stat care emite propria criptomonedă","content":"Vicepreşedintele republicii, Tarek El Aissami, a deschis procesul de pre-vânzarea a criptomonedei în primele ore ale dimineţii. Din 20 februarie îndrumarele de achiziţie a monedei digitale sunt disponibile şi va începe şi procesul de vânzare a El Petro, care are 82,4 milioane de unităţi disponibile.\nEl Petro, susţinut de 5.342 de milioane de barili de petrol venezuelean, a fost creat pentru depăşi sancţiunile financiare impuse de Statele Unite, pentru a atrage investiţii şi pentru a genera un nou mecanism de plată pentru bunuri şi servicii.\nValoarea petro-ului va fi asociată cu preţul petrolului venezuelean, iar statul îl va accepta pentru plata impozitelor, contribuţiilor şi a altor obligaţii.\nPresa americană priveşte cu scepticism lansarea petro, văzut ca o măsură disperată de atragere de lichidităţi, într-o ţară care se luptă cu lipsa hranei (75% dintre venezueleni spun că au slăbit), cu inflaţia, estimată de FMI la 13.000% în 2018, şi cu şomajul, care va atinge 32% în 2022, conform CNBC.\nLa începtul anului Departamentul Trezoreriei a emis un avertisment în privinţa investiţiilor în petro."}