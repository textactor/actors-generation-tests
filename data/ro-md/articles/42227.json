{"id":42227,"title":"„Totul este pus la punct”. Mundo Deportivo scrie când va semna Neymar cu Real Madrid","content":"„Totul este planificat”, anunță Mundo Deportivo, ziarul de casă al Barcelonei. Publicația catalană se referă la transferul lui Neymar Jr. la Real Madrid, mutare care se va concretiza în 2019, scrie digisport.ro. Internaționalul brazilian și-a propus să devină numărul 1 mondial și să-l întreacă pe Cristiano Ronaldo pe „Bernabeu”.La doi ani după ce a plecat de la FC Barcelona, Neymar se va întoarce în La Liga, dar la rivala Real Madrid. Mutarea a fost anunțată inclusiv de ziarul de casă al catalanilor, care a aflat că transferul pe „Santiago Bernabeu” se va realiza în 2019."}