{"id":43058,"title":"Krasnoselski: Moldovenii care vor unirea cu România nu trebuie criticați, e alegerea lor","content":"„Știu foarte bine istoria românilor care se referă la Basarabia. În Moldova a crescut o generație mulți reprezentanți a căreia se cred români. Ei își doresc unirea cu România. Este alegerea lor, nu au de ce să fie criticați pentru asta. Ca și om, ca președinte (n.r. - nerecunoscut) am o atitudine pozitivă față de români, moldoveni, ucraineni. E normal să fie așa”, a spus liderul de la Tiraspol.\nEl a adăugat că pe cei din stânga Nistrului îi numesc românofobi fără temei.\n„Nu este adevărat. Vă aduc un exemplu. (...) La complexul memorial din Bender sunt înmormântați români căzuți la Bender între 1941 și 1944. Pe mormintele lor stau cruci, noi le dedicăm onoruri militare. Cum am putea fi învinuiți de românofobie?”, se întreabă Krasnoselski.\nPoliticianul subliniază însă că în R. Moldova se învață „istoria străină, a românilor”. „În regiunea transnistreană au fost păstrate cultura și grafia moldovenească”, a spus Krasnoselski.\n„Dacă moldovenii vor să învețe istoria românilor - nicio problemă. Asta nu trebuie să influențeze relațiile noastre. Poporul moldovenesc trebuie să se decidă. Eu le-am recomandat un referendum, cum am făcut aici, în Transnistria. Să spună poporul pentru ce vector militează. Istoria va pune totul la locurile sale”, s-a arătat convins liderul din stânga Nistrului."}