{"id":42475,"title":"FOTO.  „Wine of Moldova Food&Wine Battle”. 15 jurnaliste au luat parte la o lecție de gătit","content":"Jurnalistele au fost puse față în față cu bucătarul Marian Danu și expertul Oficiului Național al Viei și Vinului (ONVV) Elizaveta Breahnă, pentru o demonstrație live de gătit mâncăruri delicioase, asortate corect cu Vinul Moldovei.\nJurnalistele au învățat de la cei doi experți regulile de aur pentru asortarea corectă a vinului cu mâncarea, de asemenea au aflat despre elementele de care  trebuie sa țină cont pentru un adevărat rasfăț gastronomic.\nAlivancă, somon cu legume și pireu de morcovi cu creveți au fost aranjamentele spectaculoase din farfurie pe care le-au realizat la  „Wine of Moldova Food&Wine Battle” cele 15 participante.\nRețetele prezentate au fost primele trei din totalul de 10 rețete video lansate de ONVV cu ocazia încheierii campaniei Wine Friendly. Combinațiile de succes în care vinul pune în evidență calitățile felurilor de mâncare sunt elementele principale seriei de rețete video marca „Wine of Moldova”. Ideea aparține ONVV, iar rețetele au fost realizate de chef Marian Danu, utilizând drept ingredient vinuri din cele 3 zone IGP ale Moldovei. Toate rețetele detaliate și instrucțiunile video vor putea fi urmărite de doritori pe pagina de Facebook „Wine of Moldova”.\nCampania „Wine Friendly” s-a desfășurat în perioada noiembrie 2017 - ianuarie 2018 și a cuprins 7 evenimente „Wine Friendly” ghidate de 7 somelieri acreditați, alături de 7 bucătari-șefi. Pe parcursul degustațiilor ghidate au fost servite 35 de vinuri din zonele IGP produse din soiurile indigene care au fost asortate cu 46 de feluri de mâncare atent alese."}