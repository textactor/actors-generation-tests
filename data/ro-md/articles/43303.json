{"id":43303,"title":"Un tânăr de 22 de ani a șantajat cinci fete de 11-16 ani, amenințând că le va face publice fotografiile indecente","content":"Profitând de vârsta fetelor, care au între 11 și 16 ani, bărbatul a folosit aceste fișiere foto și video ca mijloc de șantaj, în momentul în care minorele nu voiau să mai continue relația cu acesta. El le-a impus să facă în continuare fotografii în ipostaze indecente și să participe la sesiuni video obscene. În caz de refuz, inculpatul crea profiluri false ce conțineau pozele intime ale minorelor cu indicarea numerelor de telefon mobil.\nÎn urma percheziţiilor la domiciliul făptuitorului, amplasat în raionul Cantemir, au fost ridicate dispozitive electronice ce conțineau fișiere grafice foto cu conținut obscen, în care erau reprezentate minorele.\nLa demersul procurorilor, în privința învinuitului a fost dispus arestul preventiv. Urmărirea penală a fost pornită de către Procuratura pentru Combaterea Criminalităţii Organizate şi Cauze Speciale, în comun cu Centrul pentru combaterea crimelor informatice al Inspectoratului Național de Investigații al IGP.\nPentru faptele comise făptuitorul riscă a fi condamnat, la pedeapsă cu închisoare de la 15 la 20 ani sau detențiune pe viață.\n"}