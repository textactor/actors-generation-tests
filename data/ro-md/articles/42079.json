{"id":42079,"title":"Șeful Direcției Municipale Sănătate a prezentat un raport public de activitate. Moldovanu: „În spitalele municipale lucrurile merg bine”","content":"„Avem probleme cu persoanele neasigurate. Dacă la Durlești sunt 1,5 vizite la persoana neasigurată, sau 0,7 la Botanica, avem instituții unde acest indicator este 0,1. La Budești, la Colonița, la Stăuceni. Asta înseamnă că noi nu cunoaștem populația de care răspundem, medicul de familie nu cunoaște ce are în sectorul pe care îl deservește. Aici trebuie să atragem atenție, ca acest indicator să fie cu totul altul la jumătatea acestui an”, a declarat Mihai Moldovanu.\n Un alt aspect la care Centrele de Sănătate din municipiul Chișinău este identificarea cazurilor de tuberculoză.\n„Sunt probleme la Centrele de Sănătate. Problema există de mai mulți ani, maladia depinde de nivelul de bunăstare a țării, dar și de serviciile medicale. E bine că se depistează tuberculoza, mai rău este acolo unde nu este depistat acest indicator. La Chișinău se angajează mulți oameni din toată țara. Noi nu cunoaștem situația acestora. Ar trebui ca medicii să acorde mai multă atenție oamenilor care locuiesc pe sector”, a adăugat Șeful de la Sănătate.\n În același context, Moldovanu nu a ratat ocazia de a se lăuda cu reușitele Direcției din ultimul an. El a tranmis și un mesaj indirect criticilor săi.\n„La spitalele municipale lucrurile stau bine. Nu știu dacă alții pot să spună același lucru. Acum asistăm la o campanie care spune că în spitalele municipale este rău și nu se face nimic. Noi vă demonstrăm că se face. Cine nu văd, să se ducă să vadă”, a mai spus Moldovanu.\n Primarul General interimar, Silvia Radu, i-a sugerat lui Mihai Moldovanu să-și depună demisia. La rândul său, funcționarul a refuzat să plece din funcție. Direcția Municipală Sănătate este în prezent ținta unei anchete interne."}