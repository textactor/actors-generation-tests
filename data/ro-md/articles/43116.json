{"id":43116,"title":"FOTO. O femeie din Spania a adoptat o vulpe de deșert și a crescut-o cu o dietă vegetariană","content":"Totul a pornit și s-a răspândit tot de la și prin rețelele de socializare, cu particularitatea lor de a rostogoli imagini, opinii, comentarii care uneori sunt doar frânturi de adevăr.\nÎnsăși Sonia Sae, activista pentru drepturile animalelor, este cea care a generat această uriașă dispută. A publicat pe contul său de instagram câteva fotografii cu vulpea, pe care o cheamă Jumanji, dezvăluind că e pe o dietă exclusiv vegetariană. \nImediat s-a născut controversa, judecând și după fotografii: cât de sănătos și de „uman” este să hrănești o vulpe - un animal omnivor, potrivit National Geographic -  numai cu produse vegetale? S-au găsit mulți care să o condamne pe activistă.\nNumai că, în final, adevărul pare să fie cu totul altul.\nIată cum s-a conturat inițial dezbaterea.\nPotrivit experților, dieta unei vulpi de deșert în sălbăticie este formată, în proporție de 90% din rozătoare, insecte, păsări, iepuri și ouă. Restul de 10% reprezintă diferite rădăcini pe care le dezgroapă.\nȘi în captivitate o astfel de vulpe are nevoie de la fel de multe proteine. În plus, Jumanji, la fel ca toate vulpile din această specie, are nevoie de calciu și taurină - o substanță organică ce se găsește mai ales în țesut animal. În lipsa taurinei, aceste vulpi dezvoltă probleme cardiace, dar și unele legate de sistemul reproducător. Iar acesta este numai vârful icebergului.\nSae deja a recunoscut că animalul este pe jumătate orb, suferă de convulsii spontane și a dezvoltat o afecțiune gravă la nivelul epidermei. Însă tânăra refuză să accepte că dieta vegetariană a provocat aceste probleme. Sonia Sae crede că toate speciile sunt egale și consideră că orice formă de hrană care presupune moartea unui alt animal este o formă de abuz. În plus, este convinsă că hrana pe care i-o oferă lui Jumanji - de pisici - conține toate substanțele de care animalul are nevoie.\nOamenii deja au contactat protecția animalelor în încercarea de a salva animalul. Însă autoritățile din Spania nu au prea multe soluții, având în vedere că le lipsește cadrul legislativ pentru a lua o măsură drastică.\nAșa arăta animalul imediat ce a fost adoptat.\n"}