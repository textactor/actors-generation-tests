{"id":43096,"title":"Fetița care este alergică la propriile lacrimi: Îi provoacă iritații, bășici și urticarie","content":"Ivy Angerman a fost diagnosticată în octombrie cu uricarie acvagenică, o boală rară care îi irită pielea de fiecare dată când intră în contact cu apa, indiferent de temperatură. Fetița simte o durere puternică, asemănătoare cu arsurile de gradul al III-lea când face baie, potrivit People.\n„Încă nu ne putem obișnui cu ideea că are această boală. Ni se rupe inima”, mărturisește mama fetiței.\nCând Ivy plânge, fata ei se umflă și se înrosește.\n„Înainte iubea să facă baie, acum țipă de fiecare dată. Simte de parcă ar suferi arsuri de gradul al III-lea. Spune că simte că arde. E greu de asistat la așa ceva ca mamă”, adaugă femeia.\nReacția poate dura de la 15 minute la o oră, iar singurele medicamente care o pot ajuta sunt antihistaminicele, la care fata începe deja să dezvolte imunitate, iar în curând nu o vor mai ajuta.\n„Am încercat multe lucruri care să-i ușureze durerea, dar nimic nu funcționează”, spune mama fetiței.\nSingurul lucru cu care mama sa o poate ajuta e să o țină departe de apă cât mai mult timp posibil, așa că fetița face baie de două ori pe săptămână.\n„Ne este foarte frică de ce va urma. Mă întreb dacă într-o zi nu i se va umfla gâtul când va bea apă. Nu știm dacă va merge la grădiniță sau ce job ar putea avea în condițiile astea”, afirmă mama fetei."}