{"id":42919,"title":"Vor să demonstreze că tehnologia nu are limite. O companie suedeză vrea să le ofere celor vii posibilitatea de a „discuta” cu rudele lor decedate","content":"Oamenii de ştiinţă suedezi nu încearcă să inventeze roboţi sau androizi, care să fie „copiile fidele” ale rudelor lor moarte. Firma are de gând să creeze o serie de programe de calculator, susţinute de inteligenţa artificială, care să le ofere alinare celor lăsaţi în urmă.\n„Ar putea să vă pară o poveste SF, dar tehnologia este deja aici”, a declarat Charlotte Runius, directorul executiv al firmei.\nDe fapt, un proiect similar a fost deja dezvoltat de programatorul rus Eugenia Kuida, care a dorit să „comunice” cu cel mai bun prieten al ei, antreprenorul tehnologic Roman Mazurenko, mort într-un accident rutier.\nFenix doreşte să „încarce” informaţiile despre cei decedaţi într-o bază de date şi să folosească inteligenţa artificială pentru a „mima” activitatea unei persoane reale. În funcţie de informaţiile disponibile, software-ul va putea interacţiona cu o persoană în viaţă, o rudă a decedatului, pe teme diverse, precum vremea de afară, hobby-urile, tipul de cafea preferat etc.\n"}