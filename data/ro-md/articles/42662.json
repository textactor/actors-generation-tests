{"id":42662,"title":"70 de mii de cetățeni din Regiunea de Dezvoltare Nord, beneficiarii proiectelor finanțate de UE","content":"Patru proiecte de aprovizionare cu apă și canalizare, în valoare de peste 9 milioane de euro, vor fi implementate în municipiul Edineț, orașele Fălești și Drochia, precum și în satele Păscăuți, Damașcani, Proscureni, Gălășeni, Mălăiești și Hiliuți din raionul Râșcani.\nÎn urma realizării celor patru proiecte de aprovizionare cu apă și canalizare, rețelele de alimentare cu apă din Edineț vor fi extinse cu 4,5 km, iar 22,9 km vor fi reabilitate.\nÎn orașul Fălești, 11,5 km de rețele de alimentare cu apă vor fi reabilitate. Totodată, la Fălești rețelele de alimentare cu apă vor fi extinse cu 2,4 km și vor fi construite 2,6 km de rețele de aducție.\nÎn orașul Drochia, vor fi reabilitați 4,6 km de aducție de apă potabilă sub presiune și 8,5 km de rețele de alimentare cu apă. Mai mult, rețelele de alimentare cu apă din Drochia vor fi extinse cu 8,9 km. Totodată, la Drochia vor fi construite 1 stație de tratare a apei potabile și reabilitate 2 stații de pompare, 7 castele de apă și 6 rezervoare de apă potabilă. De asemenea, vor fi instalate 7 stații hidrofor în blocurile locative multietajate.\nÎn cazul celor șase sate din raionul Râșcani (Păscăuți, Damașcani, Proscureni, Gălășeni, Mălăiești și Hiliuți), vor fi construite 19,6 km de rețele de distribuție a apei potabile și 40 km de rețele de canalizare. De asemenea, va fi construită o conductă magistrală cu o lungime de 26 km. Totodată, în cadrul proiectului de aprovizionare cu apă și canalizaredin cele șase sate vor fi construite 3 stații de epurare a apelor uzate, 1 stație de tratare a apei potabile și 1 stație de pompare pentru 28 de localități din raionul Râșcani.\nÎn ceea ce ține de proiectele de eficiență energetică, două dintre ele, în valoare de circa 2,5 milioane de euro, vor fi implementate în municipiul Bălți și în satul Flămânzeni, raionul Sângerei.\n"}