{"id":42561,"title":"DOC. Zero voturi pentru demiterea lui Gaburici. Carpov: Dacă ar exista medalii, socialiștii ar fi campioni mondiali","content":"„Este pentru prima dată în experiența mea când o moțiune nu are niciun vot, și asta denotă cât de rea și de falsă a fost această moțiune, încât însăși autorii acesteia au fugit de ea”, a declarat Andrian Candu după procedura de vot.\nÎn apărarea lui Gaburici au sărit democrații, care prin vocea lui Andrian Candu au criticat moțiunea socialiștilor. Și popular-europenii s-au pronunțat împotriva inițiativei. Eugen Carpov a afirmat că dacă s-ar oferi medalii pentru cel mai mare număr de moțiuni eșuate, socialiștii moldoveni ar fi campioni mondiali.\nEste cea de-a patra moțiunea simplă eșuată a socialiștilor în Parlament, în ultimul an.\nAmintim că Chiril Gaburici a depus jurământul în funcția de ministru al Economiei și Infrastructurii în luna ianuarie, iar moțiunea socialiștilor a venit nici la o lună de la accederea sa în funcție."}