{"id":42946,"title":"FOTO, VIDEO. Premieră pentru Moldova! La Chișinău a fost lansat proiectul ce permite monitorizarea online a consumului de apă în oraș","content":"Soluţia a fost prezentată potenţialilor beneficiari, companiilor de distribuţie a apei, precum şi autorităţilor locale, reprezentanţilor mediului de afaceri din domeniul construcţiilor.„Un oraș inteligent are în dotare rețele inteligente. Orange este operatorul numărul unu care deja are în portofoliu proiectul pilot realizat în oraşul Hînceşti, care presupune eficientizarea energii electrice stradale prin aplicarea soluţiilor SMART. Acest proiect este încă un pas important, care vine să susţină autorităţile locale şi principala companie de distribuţie a apei în eficientizarea consumului de apă, prin implementarea unei soluţii simple de gestionat, care aduce mai multe beneficii actorilor implicaţi, confort, transparenţă şi economie de resurse. Prin acest proiect ne propunem să susţinem dezvoltarea urbană şi să ajutam  autorităţile locale la modernizarea infrastructurii Capitalei”, a declarat Director General Orange Moldova, Julien DUCARROZ.„Acest proiect vine cu o soluţie inovativă la provocările cu care se confruntă „Apă-Canal Chișinău”. Investiţia este una extrem de importantă, deoarece reduce costurile de deplasare şi de personal pentru citirea fizică a contoarelor şi furnizează date corecte, fără erori. Suntem încrezători că acest proiect va trezi inclusiv interesul întreprinzătorilor în asigurarea unui management sustenabil al apei, aşa cum apa are valoare economică şi trebuie recunoscută ca un bun economic”, a adăugat la rândul său viceprimarul mun. Chișinău Nistor GROZAVU.„Mă bucur că astăzi, cu ajutorul partenerilor noştri: Orange Moldova şi compania Maddalena, facem un pas important în implementarea programului de contorizare cu contoare cu citire la distanţă. Calculul consumului de apă este un instrument de management eficace şi dovadă a responsabilității sociale de mediu”, a subliniat directorul SA „Apă-Canal Chişinău\", Veronica HERŢA.Programul pilot prezentat include gestionarea a 102 contoare instalate în apartamente şi întreprinderi private. Soluţia implementată oferă mai multe beneficii:Această soluţie tehnologică a fost posibilă graţie unui parteneriat stabilit de către Orange cu compania Maddalena, Italia - producător al contoarelor de apă și energie termică, care a acoperit 50 la sută din costurile contoarelor.Conceptul Smart City pune bazele unei platforme deschise şi interoperabile, ce poate fi extinsă şi adaptată nevoilor în schimbare ale cetăţenilor şi ale municipalităţilor. Pentru un oraş SMART sunt salutabile şi alte proiecte cum ar fi soluţii inteligente pentru transportul public, măsurarea calităţii aerului sau a apei potabile, controlul traficului terestru, monitorizarea video a oraşului, parcările inteligente sau managementul colectării gunoiului etc.Orange Moldova este parte a Grupului Orange, unul dintre liderii mondiali în servicii de telecomunicații, cu sediul în Paris, Franța. În Moldova, compania şi-a demarat activitatea în octombrie 1998, cu marca comercială VOXTEL iar, ca urmare a rebranding-ului, pe 25 aprilie 2007, a devenit Orange Moldova.Orange este cel mai mare operator de servicii voce şi Internet mobil din Moldova. Actualmente peste 2,6 milioane de clienţi sunt conectaţi la reţeaua şi serviciile companiei, în care activează o echipă de peste 900 de angajaţi. OMD deţine cea mai extinsă şi avansată reţea 3G+ şi 4G. Serviciile sale pot fi accesate pe teritoriul întregii țări prin intermediul rețelei de peste 3600 puncte de vânzări. Recunoscut drept un lider în inovaţii, OMD deţine două premiere mondiale: HD Voice şi HD Voice International. În 2015, brandul Orange a evoluat pentru a răspunde noii sale strategii la nivel de Grup, Essentials 2020, dar și promisiunii pe care a făcut-o clienților: de a fi întotdeauna aproape pentru a-i conecta la ceea ce este esenţial în viaţa lor.P."}