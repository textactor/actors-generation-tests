{"id":42791,"title":"Maia Sandu îi va scrie o scrisoare directorului executiv al FMI și va cere explicații","content":"„Am de gând să-i scriu o scrisoare directorului executiv al FMI și să-l întreb unde am admis neadevăruri în răspunsul meu. Dacă ceea ce am discutat acolo nu trebuia spus asta nu înseamnă că nu e adevărat. Următoarea întrebare este unde nu sunt eu corectă”, a mai adăugat liderul PAS.\nAmintim că Ministerul Finanțelor a publicat la 28 februarie o declarație în care Fondul Monetar Internațional pare să contrazică afirmații făcute de liderul PAS Maia Sandu într-un interviu la Europa Liberă. \nDirectorul Executiv al FMI în Republica Moldova, Anthony De Lannoy, sublinia că declarațiile atribuite reprezentatului său sunt denaturate. „Mai cu seamă, nu a avut loc nicio discuție despre pretinsul refuz al autorităților Republicii Moldova de a accepta condiționalitatea de anticorupție în cadrul programului de susținere al FMI. Condiționalitate de anticorupție nu a făcut niciodată parte din negocierile între FMI și autoritățile Republicii Moldova”, se arată în counicat. \nÎn rezultat, Sandu a fost acuzată de minciună de mai mulți lideri ai Partidului Democrat.\nÎn interviul său de la Europa Liberă, Maia Sandu declara că le-a propus celor de la FMI, fiind la Washington, că „ar fi bine, așa cum se întâmplă în cazul programului FMI din Ucraina, să avem o componentă de combatere a corupției”. „Și răspunsul lor a fost că nu putem să avem o componentă de combatere a corupției în programul FMI cu Republica Moldova, atâta timp cât autoritățile nu-și doresc acest lucru”, declara Sandu la Europa Liberă."}