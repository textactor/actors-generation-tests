{"id":43502,"title":"Dosarul în privința foștilor factori de decizie ai UNIBANK, deferit justiției. De ce sunt acuzați foștii conducători ai băncii","content":"Concret, agentul economic beneficiar al creditelor, a fost fondat de către un cetățean al Federației Ruse, care nu a traversat niciodată frontiera Republicii Moldova. Acesta, acționând în participație cu cetățeni ai Republicii Moldova, care au organizat și perfectat o procură din numele acestuia, pe numele unui cetățean al RM (șofer de camion), care a și înregistrat compania respectivă cu o zi înainte de obținerea primului credit în valoare de 8 milioane de dolari SUA.\nÎn cauză, au fost aplicate sechestre pe bunurile învinuiților: automobile și un spațiu locativ deținute cu drept de proprietate de către aceștia.\nDacă vor fi găsiți vinovați de comiterea infracțiunilor prevăzute de art. 42 și art. 239 (încălcarea regulilor de creditare, politicilor de acordare a împrumuturilor) alin. 2 lit. a Cod Penal, ex-factorii de decizie ai UNIBANK riscă o pedeapsă cu privațiune de libertate de la 3 la 7 ani, inclusiv achitarea prejudiciului cauzat și a cheltuielilor judiciare.\nÎn privința cetățeanului Federației Ruse, în numele căruia a fost contractat creditul și altor persoane ce au contribuit la dobândirea acestuia, a fost disjunsă cauza penală într-o procedură separată, iar persoanele vizate urmează să fie anunțate în căutare."}