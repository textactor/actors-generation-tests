{"id":42097,"title":"Gala „Omul Anului”: Cine sunt moldovenii care au luat premiile în domeniul societății","content":"James Pettit, ambasador SUA.\n„O onoare neașteptată. Mă bucur să fiu aici. Cred că oamenii din această seară sunt un bun exemplu pentru toți cetățenii Republicii Moldova”, a spus ambasadorul SUA.\nDaniel Ioniță, ambasadorul României.\n„Recunosc că poate nu meritam acest premiu, dar îl primesc cu mare plăcere. Vă mărturisesc că în orice profesie ai nevoied e două lucruri: viziune și pasiune. Noi susținem parcursul european al Republicii Moldova, iar în ceea ce privește pasiunea, este clar- n-ai cum să nu iubești Moldova”, a spus Ioniță.\nOctavian Calmîc, consilieri principal de stat, ex-ministru al economiei.\n„Este un merit al echipei pe care am avut ocazia s-o conduc 9 ani de zile. Tot ce am reușit este meritul lor”, a spus Calmîc.\nLa capitolul administrație locală de premii s-au învrednicit Eleonora Graur, președintele raionului Rezina, dar și Alexandru Botnari, primarul orașului Hâncești.\n„Moldovenii sunt foarte generoși, săritori la nevoie. Vă mulțumesc vouă și le mulțumesc donatorilor noștri. Nu există durere străină”, a spus Svetlana Sainsus.\nUnul dintre premianți a fost și Gheorghe Cavcaliuc, șef-adjunct IGP.\n„Pentru mine este o performanță. Această nominalizare mă motivează să fac mai multe lucruri bune pentru societatea noastră”, a declarat Cavcaliuc.\nLa capitolul „Societate civilă” a fost premiată Viorica Zaharia, președinta Consiliului de Presă.\n„Mă gândesc la toate organizațiile de societate civilă care lucrează în interesul oamenilor, și nu al politicienilor. Ei merită asemenea premii”, a spus jurnalista.\nNelly Berezovschi, directorul Liceului Teoretic Mihai Viteazu, a fost nominalizată la capitolul „Educație”.\n„Pentru un pedagog este foarte emoționantă această apreciere. Dacă fiecare la locul ar face ceea ce trebuie să facă, cu un efort convingător, ce frumoasă ar fi viața”, a spus Nelly Berezovschi.\nDe aceeași mențiune s-a învrednicit și Dinu Țurcanu, șef direcție al UTM.\n„Este un premiu al comunității academice al UTM, mă bucur că universitatea noastră se ține de acest premiu. Inginerii crează viitorul, iar atâta timp cât avem educație de calitate, mai avem viitor”, a spus Dinu Țurcanu.\nLa aceeași categorie a fost nominalizat și Mihail Grumeza, director adjunct agenția „Antidoping”.\nLa categoria Medicină și Sănătate au fost premiați Luminița Suveică, director CNSP, Antolie Taran, profesor universitar dar și Larisa Grivceanscaia, șef secție reanimare a nou născuților Institutul Mamei și Copilului."}