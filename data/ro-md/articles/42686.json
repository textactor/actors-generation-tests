{"id":42686,"title":"Demisionar cu acte în regulă. Consiliul Municipal Chișinău a luat act de cererea de demisie a lui Dorin Chirtoacă","content":"Demisia din proprie inițiativă a primarului general al municipiului Chișinău Dorin Chirtoacă a fost încuviințată de Consiliul Municipal. Aleșii locali s-au întrunit astăzi într-o ședință extraordinară. De asemenea, și Comisia Electorală Centrală a fost anunțată despre demisia lui Chirtoacă. Până pe data de 21 martie urmează să fie anunțate alegerile locale anticipate, care ar putea să aibă loc pe data de 20 mai 2018."}