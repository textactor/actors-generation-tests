{"id":43436,"title":"„S-au spus multe lucruri”. Messi a dezvăluit motivul pentru care vomita pe teren","content":"„Nu ştiu exact ce anume mâncam şi îmi făcea rău, dar mâncam de toate. Mulţi ani, pe la 22, 23, 24 de ani, am mâncat prost. Mâncam ciocolată, biscuiţi, am băut şi sucuri acidulate. De toate!”, a povestit fotbalistul de 30 de ani, într-un interviu pentru America TV.\nÎntre timp, Messi a renunţat la stilul dezordonat şi a trecut la un regim alimentar corect.\n„Acum mănânc bine: peşte, carne, salate. Adevărul e că mănânc de toate, dar organizat şi bine. Din când în când, beau şi un pahar de vin. Sunt momente când se poate asta.\nAm observat o schimbare majoră atunci când a apărut subiectul vomitatului. S-au spus multe lucruri. Dar, în cele din urmă, m-am liniştit şi nu s-a mai întâmplat”, a precizat Leo Messi."}