{"id":42884,"title":"Silvia Radu îndeamnă consilierii să voteze în favoarea achiziționării a 50 de autobuze: „Avem mult prea multe probleme la acest capitol”","content":"„Fac un apel către Consilierii Municipali ca la următoarea ședință să aprobe cumpărarea celor 50 de autobuze propuse pe ordinea de zi, precum și posibilitatea de asamblare a autobuzelor la Chișinău, în continuare. Avem mult prea multe probleme la acest capitol”, a declarat Silvia Radu.\nDe asemenea, primarul general interimar și-a exprimat regretul că la ultima ședință aleșii locali nu au ajuns să discute acest subiect atât de important pentru locuitorii capitalei:\n „Sper că aleșii locali să pună interesul locuitorilor capitalei mai presus decât dezbaterile politice și protestele, și ieșirea din sala de ședințe, și blocarea agendei pentru a nu merge înainte la soluționarea problemelor. Este un lucru absolut inadmisibil și îmi pare foarte rău că problema procurării celor 50 de autobuze nici nu a fost discutată la ședința anterioară”.\nÎn concluzie, edilul interimar a lăsat să se înțeleagă că anume consilierii din Partidul Liberal s-ar face vinovați de tergiversarea acestui subiect.\n „Datorită protestelor politice din partea PL, acest lucru demonstrează că interesul cetățenilor nu sunt luate în considerație. Oamenii sunt lăsați în continuare cu autobuzele Flinston. Este foarte preoccupant că această nepăsare este făcută public”, a conchis Silvia Radu."}