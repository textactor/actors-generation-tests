{"id":42976,"title":"N-au stabilit data alegerilor, dar aprobă bugetul pentru 20 mai. Decizia CEC cu privire la scrutinele din Chișinău și Bălți","content":"Cei de la CEC au publicat următoarele puncte în ordinea de zi:\n\nCu privire la stabilirea datei alegerilor locale noi pentru funcția de primar general al municipiului Chișinău\nCu privire la stabilirea datei alegerilor locale noi ale primarului municipiului Bălți\nCu privire la aprobarea Devizului de cheltuieli pentru organizarea şi desfăşurarea alegerilor locale noi pentru funcția de primar general al municipiului Chișinău și ale primarului municipiului Bălți, din data de 20 mai 2018.\n\nTot în ziua de 12 martie, CEC urmează să se expună cu privire la cererea de înregistrare a grupului de iniţiativă pentru desfăşurarea referendumului republican legislativ.\nAmintim că liderul PPDA, Andrei Năstase, a fost primul care și-a anunțat candidatura la funcția de primar al Capitalei. PAS și PSRM au promis că-și vor anunța candidații de îndată ce Comisia Electorală Centrală anunță data scrutinului. PD, la rândul său, a anunțat că va susține candidatul comun al dreptei pro-europene. De asemenea, liderul PD, Vlad Plahotniuc, a subliniat că-și dorește ca alegerile din cele două municipii să aibă loc în termen."}