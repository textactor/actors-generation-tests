{"id":42707,"title":"Dosarele penale nu sunt o piedică. CSJ  explică de ce a decis că Igor Gamrețki poate ocupa funcții publice","content":"„Nu a fost clar stabilit de care împrejurări specifice ale funcţiei publice deţinute, s-a folosit inculpatul la săvârşirea infracţiunii imputate, în contextul în care în fapta constatată s-a făcut referire, că inculpatul Gamreţki I., a fost coleg de clasă cu persoana în privinţa căreia a fost disjunsă cauza penală şi cu care era în relaţii apropiate, şi asupra căreia urma să exercite traficul de influenţă, ceea ce denotă că nu era necesar anume deţinerea anumitei funcţii publice, pentru ca inculpatul să aibă posibilitate de a comite infracţiunea imputată”, se arată decizia Curții Supreme.\nZiarul de Gardă mai notează că Judecătorii instanței supreme au apreciat pedeapsa complementară, de a-l priva pe Igor Gamrețki de dreptul de a ocupa funcții publice pe un termen de trei ani, drept una „nefondată”, menționând că „s-a admis o eroare în această parte” și că hotărârile instanțelor ierarhic inferioare sunt „insuficient motivate” la acest capitol."}