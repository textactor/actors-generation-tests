{"id":42883,"title":"Un pretor din capitală amendează întreprinderile municipale în loc să amendeze agenții economici care încalcă legea. Care ar fi motivul","content":"„Pentru a veni aici în ședință și a raporta un număr mai mare de amenzi, unii pretori au început să împartă amenzi întreprinderilor municipale. Da, domnule Rațoi?”, și-a manifestat supărarea Silvia Radu.\nDe asemenea, primarul general a adăugat că unele direcții și întreprinderi municipale, se amendează reciproc și se cheamă în judecată.\n„Este inadmisibilă o astfel de situație. Tot ce ține de municipalitate - suntem o echipă plătită din bugetul municipal și trebuie să lucrăm în interesul cetățeanului. Sau asta e un fel de sport la dumneavoastră? Am auzit și cazuri că direcțiile se dau în judecată una pe alta, de parca puține probleme avem pe ordinea de zi”, a spus Silvia Radu.\nPrimarul le-a sugerat colegilor să lucreze în folosul cetățenilor și să renunțe la piedicile puse reciproc."}