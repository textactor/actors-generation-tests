{"id":43461,"title":"„Cu responsabilitate și respect reciproc, putem depăși perioada complicată”. Ulianovschi și Karasin au discutat la Chișinău","content":"Ulianovschi a declarat că a discutat astăzi „întreg spectrul de relații moldo-ruse în cadrul unui dialog deschis și constructiv”.\n„Precum se cunoaște, raporturile moldo-ruse se află într-o perioadă deloc simplă de dezvoltare și, spre regret, s-au acumulat un spectru întreg de probleme care necesită a fi soluționate. Am reiterat în cadrul dialogului solicitarea către partea rusă necesitatea soluționării și depășii situației existente și excluderii pe viitor a cazurilor de abuz asupra cetățenilor moldoveni și oficialilor din țara noastră. Am discutat cooperarea juridică reciprocă privind dosarul care privește spălarea de bani proveniți din Rusia, prin băncile moldovenești. Am exprimat disponibilitatea părții moldovenești pentru relansarea negocierilor pe marginea proiectelor de migrație a forței de muncă și a combaterii migrației ilegale. Dacă acționăm cu responsabilitate și respect reciproc, putem depăși perioada complicată în relația bilaterală”, a spus ministrul moldovean.\nLa rândul său, oficialul rus a declarat că ultimul an de relații dintre Rusia și R. Moldova, „din păcate nu a fost tocmai limpede, fiind caracterizat de dezechilibru și asimetrii”.\nUn rol important în încălzirea relațiilor moldo-ruse a avut-o întâlnirea dintre Lavrov și Ulianovschi, în februarie, crede Karasin. „Milităm pentru discuții sincere și lipsite de prejudecăți pe toate temele de pe ordinea de zi. Sper că prezența noastră la Chișinău va trata puțin relații noastre”, a subliniat Karasin."}