{"id":43284,"title":"FOTO. Ultimă Oră! Brokerii vamali intră în grevă: Nu mai completăm nicio declarație vamală","content":"Mai exact, nemulțumirile brokerilor vin ca urmare a unei Circulare semnate de șeful Serviciului Vamal la 14 martie curent, în care brokerii vamali sunt atenționați că orice greșeală trebuie sesizată în mod obligatoriu organului de cercetare a fraudelor vamale și analizată ca o contravenție administrativă. \nAgenții economici susțin că sub noțiune de „ORICE GREȘEALĂ” instituțiile statului înscriu inclusiv greșelile de ordin gramatical, greșeli tehnice și de calcul, care atrag după sine și amenzi. \nÎn acest context, mai mulți brokeri vamali planifică să iasă mâine la o acțiune de protest în fața biroului vamal de pe strada Industrială, nr 73. \nAnunțuri despre refuzul agenților economici de a mai completa declarații vamale au fost afișate astăzi la ghișeele mai multor brokeri vamali, iar acest fapt deja generează cozi în posturile vamale. \n"}