{"id":42847,"title":"Radu pune sare pe rana liberalilor: „Am fost numită în baza legii promovate de ei”","content":"„Eu cred că, odată cu arestarea dlui Chirtoacă, a apărut o problemă în municipiul Chișinău, iar numirea mea în funcție a fost executată în baza unei legi care, de fapt, a fost promovată de Partidul Liberal în Parlamentul Republicii Moldova, dar faptul că dl Chirtoacă nu a demisionat, știind care este situația la Chișinău, fiindcă toți chișinăuienii știu că dlui i-a dezamăgit pe cei care l-au votat în această funcție și dacă au fost într-o situație atât de incomodă că eu am fost numită în baza legii care a fost promovată de liberali în această funcție trebuia să demisioneze mult mai înainte decât acum, recent.\nȘi atunci, lucrurile ar fi stat probabil puțin altfel, dar cred că cea mai mare problemă este anume faptul că dezamăgirea alegătorilor a provocat aceste reacții adverse referitor la Primăria municipiului Chișinău”, a spus Silvia Radu.\nPotrivit ei, corupția de la Primărie atinge cote foarte mari. „Percepția pe care o am este că o parte din banii care aparțin bugetului primăriei nu ajunge în buget, iar cealaltă parte care ajunge în buget dispare din acest buget în buzunarele unui partid, care deține de fapt astăzi controlul practic al primăriei prin persoanele nominalizate în funcții de răspundere și acest lucru duce la aceasta.\nToți mă acuză că eu persecut Partidul Liberal, dar nu este problema mea că oriunde ai merge în Primărie găsești câte un reprezentant al partidului în funcție de răspundere”, a mai spus Radu."}