{"id":42381,"title":"Maia Sandu a fost audiată astăzi la CNA: Vom pune presiune publică în continuare","content":"„A fost o ședință de confirmare a denunțului, după care am repetat cuvintele pe care le-am scris și anume cererea de sancționare a conducerii ANRE pentru faptul că nu au reacționat atunci când erau premise de reducere a tarifelor pentru cetățeni. Această lipsă de reacție a provocat daune în proporții deosebit de mari, peste 1 800 000 de lei. Am făcut referință la calculele care au fost prezentate de un grup de experți și am înțeles că și aceștia vor fi intervievați mai târziu”, a declarat Maia Sandu după audieri.\nPotrivit ei, procurorii ar putea-o chema repetat, după ce vor fi audiați și membrii ANRE.  \n„În funcție de declarațiile celor de la ANRE, s-ar putea să revină. Noi vom colabora cu cei de la CNA. O să ținem subiectul pe agenda publică pentru ca cetățenii să cunoască despre această problemă. Vom pune presiune publică în continuare ca lucrurile să se întâmple corect”, a mai adăugat Sandu. "}