{"id":42452,"title":"Usatîi: Pîrlog a plecat de la SIS pentru a scăpa de imaginea de „omul lui Plahotniuc” de la Interpol","content":"„Problema e de genul că tot mai mult e legat numele lui Vitalie Pîrlog de președintele PD-ului, Vlad Plahotniuc. Deja vedeți că și presa europeană scrie despre asta. E un lucru inadmisibil pentru Interpol. Poți să fii colaborator SIS, să lucrezi în Procuratura Generală din R. Moldova sau în MAI și să deții funcția pe care o deține Pîrlog în Interpol, dar aici e problema că e legat de Plahotniuc.\nȘi premierul Filip a încercat să-l convingă pe Secretarul General al Interpolului că n-are nicio treabă Pîrlog cu Plahotniuc, că dacă a vrut cândva să-l numească Procuror General nu înseamnă că este o persoană controlată de el. Dar din momentul când Pîrlog devine director la SIS, cum poți să mai spui că nu este omul PD-ului? Când ei l-au înaintat, majoritatea lui Plahotniuc l-a votat. Este o probă clară”, a spus Usatîi.\nPotrivit liderului „Partidului Nostru”, plecarea lui Pîrlog de la SIS ar însemna că problemele lui Plahotniuc în mai multe state din Uniunea Europeană sunt „foarte mari”.\n„Are probleme grave. Mă refer la cele cu justiția. Astăzi Pîrlog are de muncit foarte mult, pentru că el a fost trimis la Interpol ca să-l apere pe stăpânul său.\n„Plahotniuc poate să numească în fiecare lună director la SIS, dar nu poate să-i meargă așa cum i-a mers cu Pîrlog și Lecari (n. r. - Fredolin Lecari este membru al Comitetului Executiv al Interpol). Funcția în care a ajuns Pîrlog poate fi votată doar în cadrul Adunării Generale a Interpolului, care are loc o dată în an.\n„Tot ce-i legat de Plahotniuc și Interpol este atent monitorizat de mai multe direcții din Interpol. Dacă Pîrlog prin mișcarea asta spune că s-a eliberat pe Plahotniuc, la Interpol nimeni nu-l va crede. Interpolul trebuie eliberat de Pîrlog”, a mai spus Renato Usatîi.\nUsatîi a mai declarat că a avut „confruntări serioase” cu cei de la Interpol.\n„Le-am scris pentru că Pîrlog este membru și președintele Comisiei care trebuie să ia decizia în ceea ce mă privește. La mine suspendarea temporară este de jumătate de an. Ei mi-au răspuns și Pîrlog a fost scos oficial de la examinarea dosarul meu”, a spus Usatîi, menționând că acest lucru nu l-a ajutat, sugerând că moldovenii oricum au influențat lucrurile în detrimentul său."}