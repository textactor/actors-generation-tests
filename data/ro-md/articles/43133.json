{"id":43133,"title":"Dodon ridică panouri antiunioniste în anul centenarului: „Unioniștii vor rămâne cu rușine pe viață”","content":"„În acest an este ceasul de vîrf al unioniștilor. Aniversarea centenarului a răscolit în ei cele mai iraționale și întunecate emoții și pasiuni. Au devenit foarte perfizi și agresivi și, din păcate, multă lume a căzut pradă acesti isterii. Și multe autorități din statul vecin și-au arătat adevărata față și intenție. Dar va trece și această perioadă și spiritele se vor liniști. Timpul va trata această maladie.  Unioniștii vor rămîne doar cu visul nerealizat. Și cu rușinea pe viață pentru trădarea țării și a neamului în care s-au născut”, a scris Dodon pe pagina sa de Facebook.\nEl a vorbit din numele tuturor moldovenilor, spunând că „majoritatea absolută a cetățenilor Republicii Moldova condamnă ferm acțiuni unioniste, distrugătoare de țară, și unirea niciodată nu se va produce. Asta este important să înțeleagă toți cei implicați în isteria antistatală”, a mai scris șeful statului. \nDodon a precizat că panourile făcute la comanda sa au fost puse „la nivel național” și l-a citat pe marele poet român, Mihai Eminescu, spunând că „ce e val ca valul trece”. „Statul și poporul moldovenesc vor dăinui”, a conchis el.\n"}