{"id":42347,"title":"JO 2018: Sportivul moldovean Nicolae Gaiduc s-a clasat pe locul 106 la proba de schi fond","content":"Sportivul de 21 de ani a luat startul pe locul 109, terminând cursa la aproape 10 minute distanță de elvețianul Dario Cologna, care a devenit pentru a 3-a oară consecutiv campion olimpic pe această distanță.\nGaiduc, originar din Ungheni, a fost cronometrat în 43 minute și 43.3 secunde. La schi fond 15 km liber au participat 119 sportivi din 62 de țări.\n„A fost o cursă foarte grea. Pot să spun că a fost cea mai grea din acest sezon pentru mine. Traseul a fost unul dificil. Sunt dezamăgit pentru că pot mai mult, dar sunt fericit că am debutat la Jocurile Olimpice”, a declarat Nicolae Gaiduc."}