{"id":43602,"title":"Procuratura Anticorupție a ridicat raportul KROLL: Va servi ca document în dosarul fraudei bancare","content":"Totodată, Procuratura Anticorupție a solicitat Băncii Naționale a Moldovei să efectueze traducerea oficială a raportului KROLL, astfel încât să fie respectate specificațiile menționate de către compania KROLL în acest sens.\nȚinem să comunicăm că, raportul KROLL este anexat la urmărirea penală și este analizat minuțios de către procurorii anticorupție și ofițerii Centrului Național Anticorupție prin prisma materialelor cauzelor penale privind fraudarea băncilor comerciale S.A. „Banca de Economii”, S.A. „Banca Socială” şi S.A. „Unibank”.\n- în perioada anilor 2014-2015, au fost pornite urmăriri penale în 59 cauze penale, pe care valoarea prejudiciului instituţiilor financiare constituie 14 773 833 728 lei;  au fost expediate în instanţa de judecată 10 cauze penale în privinţa la 17 persoane fizice şi 4 juridice; au fost pronunţate 3 sentinţe de condamnare în privinţa la 5 persoane fizice şi 1 persoană juridică;\n- în perioada anilor 2016-2017, au fost pornite urmăriri penale în 48 cauze penale ce vizează fapte infracţionale cu prejudicierea S.A. „Banca de Economii”, S.A. „Banca Socială” şi S.A. „Unibank” în valoare totală de 1 660 645 298 lei; au fost expediate în instanţa de judecată 3 cauze penale în privinţa la 5 persoane fizice; au fost pronunţate 11 sentinţe de condamnare în privinţa la 17 persoane fizice.\nAmintim că ultimul raport KROLL a fost transmis în această iarnă Bancii Naționale a Moldovei. Acesta nu a fost făcut public integral, publicul larg a putut vedea doar un sumar al documentului."}