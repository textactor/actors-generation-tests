{"id":42140,"title":"Primarul a găsit soluția pentru străzi mai curate în capitală. Companiile de construcții vor fi obligate să spele roțile mașinilor care ies de pe șantier","content":"„Aș ruga pretorii să facă o inspecție în sectoare și să detecteze noile construcții și să verifice curățenia și glodul care este adus în oraș de mașini. Ar trebui să impunem o disciplină la acest capitol. Nu este normal atunci când constructorii își execută lucrările, după care mașinile murdare împrăștie glodul prin oraș, iar noi din banii bugetari să spălăm din urma lor”,  a spus  Silvia Radu,\n„În România este chiar o prevedere legală ce impune constructorii să spele roțile mașinilor înainte de a ieși de pe șantier. Verificați constructorii care se află pe teritoriul orașului Chișinău și întrebați-i ce măsuri iau pentru a curăța mașinile înainte de a ieși pe străzile Chișinăului”, a declarat Radu.\nPrimarul general interimar a adăugat că inițial agenții economici vor fi preîntâmpinați, după care vor fi penalizați.\n„La prima etapă va fi doar o discuție și o preîntâmpinare. Ar trebui să aibă o instalație pentru spălarea roților înainte de ieșirea din șantier. Dacă nu le au acum, dați-le un termen prestabilit, ca la următoarea inspecție să vă demonstreze că au luat măsuri”, a conchis Silvia Radu. "}