{"id":43629,"title":"Apple va introduce emoticoane pentru persoanele cu dizabilități","content":"„Apple solicită adăugarea acestor emoticoane menite să reprezinte mai bine persoanele cu dizabilități. Emoticoanele deja existente oferă mai multe opțiuni, însă acestea nu întotdeauna ilustrează experiențele persoanelor cu dizabilități”, scrie în solicitarea Apple către Unicode Consortium.\nNoua serie de emoticoane ilustrează aparate auditive, persoane în scaune cu rotile, persoane cu bastoane, un câine ghid și proteze. Potrivit companiei, cele 13 emoticoane propuse reprezintă un prim pas, întrucât urmează a fi elaborate mai multe emoji de acest gen.\nReuniunea comitetului tehnic al Unicode în cadrul căreia va fi analizată propunerea Apple este programată pentru luna viitoare, scrie sursa."}