{"id":43408,"title":"Timișoara ar putea semna o declarație simbolică de unire a României cu Republica Moldova","content":"„Românii în proporție de 80 la sută își doresc unirea cu Republica Moldova”, a declarat Roxana Iliescu, vicepreședintele CJ, Timiș.\nDocumentul a fost depus deja la secretariatul Consiliului Județean Timiș.  Acesta nu va avea niciun impact, în afară de cel declarativ. Roxana Iliescu, vicepreședintele instituției, le cere consilierilor județeni din Timiș să susțină declarația și, implicit, unirea României cu Republica Moldova.\n„Consider că cum, în 2018 în an de sărbătoare când celebrăm 100 de ani pe 27 martie 1918 un gest mai potrivit din partea noastră n-ar fi decât semnarea acestei declarații de reunire”, a declarat Roxana Iliescu.\nMai mult de 100 de consilii locale din Republica Moldova și-au exprimat deja dorința de unire cu România.\n„Partidul Național Liberal și reprezentanții Partidului Național liberal au susținut de la începutul anilor 90 această reunificare cu RM și cred că suntem obligați așa cum spuneam și mai devreme moral ca să susținem orice de mers sau al oricărui cetățean privind reunificare cu Republica Moldova”, a declarat Nicolae Bitea, consilier județean, PNL Timiș\nDeclarația simbolică a fost semnată și de Consiliile județene din Prahova, Constanța și Iași."}