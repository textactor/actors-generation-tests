{"id":43512,"title":"Cum l-a convins Filip pe Dodon să o accepte pe Iftodi șefă la Justiție? Răspunsul premierului","content":"„Nu a fost complicat să-l conving pe dl Dodon. Dna Ifotdi este o persoană care cunoaște domeniul. Președintele Dodon spunea că va accepta orice persoană atunci când vor fi propuși profesioniști. Consider că dna Iftodi este un specialist bun, care cunoaște domeniul”, a declarat Filip.\nȘeful Executivului a mai adăugat că noul ministru al Justiției va continua reformele inițiate în acest domeniu, iar schimbările se vor fi vizibile până la finele acestui an. Printre prioritățile menționate în context de premier se numără și proiectul legii cu privire la ONG-uri. \nSolicitat să comenteze anumite declarații potrivit cărora semnarea Decretului de către șeful statului ar fi venit ca urmare a unei înțelegeri avute de acesta cu liderul PDM, Vlad Plahotniuc, prim-ministrul Pavel Filip a răspuns:  \n„Vă rog să nu mă puneți în situația să comentez toate speculațiile care sunt în societate, mai ales că suntem într-o perioadă electorală.”\nAmintim că anterior președintele Igor Dodon a refuzat să semneze Decretele de numire a ministrului Apărării, Eugen Sturza, dar și a noilor membri ai Cabinetului Filip, după reformarea Guvernului. Acest lucru a dus la suspendarea temporară a șefului statului, ca urmare decretele au fost semnate de speakerul Andrian Candu. "}