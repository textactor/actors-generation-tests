{"id":42100,"title":"Liderul fracțiunii PD  a comentat creșterea numărului de deputați democrați în Parlament. Marian Lupu: „Nu i-am atras, nu i-am tras, nu i-am convins. Sunt fenomene politice”","content":"„Partea cea mai importantă care a făcut o creștere de aproape două ori a componenței numerice a fracțiunii Partidului Democrat a constituit-o social-democrații, în trecut au fost numiți, sau grupul care a părăsit Partidul Comuniștilor. Au părăsit acest grup pe varii motive - erau și motive comune pentru întreaga echipă, și motive individuale”, a declarat Marian Lupu.\nPoliticianul a mai adăugat că unii deputați au părăsit fracțiunile din care făceau parte, inclusiv, din cauza că liderii acestor partide nu le permiteau să se dezvolte ca parlamentari.\n„De exemplu, foarte mulți din actualii membri ai fracțiunii Partidului Democrat, care au părăsit fracțiunea PCRM, îmi povestesc că le era interzis fizic, de exemplu, să meargă în componența delegațiilor parlamentare în misiuni peste hotare. Erau foarte mulți membri ai Parlamentului care efectiv nu puteau să-și exercite funcțiile lor reieșind din comisiile din care făceau parte”, a adăugat Lupu.\n"}