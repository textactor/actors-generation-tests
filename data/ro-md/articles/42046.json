{"id":42046,"title":"Proprietarii spanioli ai Gas Natural Fenosa au anunțat că vând afacerea din R. Moldova","content":"„Compania lucrează permanent la revizuirea și optimizarea portofoliului său de afaceri, precum și revizuirea continuă a activităților sale și a zonelor non-strategice. Ca urmare a acestei revizuiri strategice a poziționării internaționale, compania a decis să efectueze vânzarea activităților de distribuție a energiei electrice în R. Moldova și afacerea de generare a electricității în Kenya”, se arată într-un comunicat al grupului spaniol Gas Natural Fenosa.\nInformația despre vânzarea afacerii Gas Natural Fenosa din R. Moldova a apărut în presa spaniolă la începutul anului 2018. Publicația elEconomista scria atunci că operațiunea ar putea fi evaluată la peste 500 de milioane de euro.\nAtunci Departamentul Relaţii Externe şi Comunicare din cadrul companiei a dezmințit informațiile potrivit cărora întreprinderea-mamă a companiei a decis să vândă filiala din Moldova. \nGas Natural Fenosa este prezentă în Moldova din anul 2000, prestând servicii la peste 800 000 de clienți, distribuind energia electrică în centrul și sudul țării."}