{"id":42094,"title":"AUDIO. „Nu spuneți că avem ceva cu termen expirat”. Interceptările CNA din schema medicamentelor","content":"„Ați găsit pe cineva? Foarte bine. Vă amintiți informația despre termene, ceea ce discutam noi? Informația asta să o lăsați doar pentru medicii cu care foarte bine ne cunoaștem. Când vă duceți (la ei) nu începeți cu „noi avem produse cu termen expirat”, vorbește una dintre participantele la schemă care pare a fi angajată a unei companii farmaceutice. Întregul fragment îl puteți audia mai sus.\nÎntr-o altă interceptare, doi medici par se plângă pe un al treilea medic care ar fi refuzat să ofere unui pacient un peparat „Mekomorivital”. „Da care-i problema? Ție medicamentele astea ți le-au dat, pacienta a acceptat! Care-i faza, nu înțeleg. Eu amuș o sun și mă sfădesc cu dânsa tare”\n„Nu te sfădi, că vom mai avea nevoie de dânsa!”, o sfătuiește celălalt participant la discuție.\nSchema funcționa astfel: reprezentanţii companiilor farmaceutice identificau medici din cadrul instituţiilor medicale şi îi convingeau, contra unei plăți ilegale, să prescrie pacienţilor anumite medicamente, aflate în stocurile farmaciilor. \nLa rândul lor, medicii le indicau pacienţilor aceste preparate, dar şi farmacia concretă de unde pot fi achiziţionate acestea. \nÎn schimbul serviciilor de promovare, angajaţii medicali erau plătiți sistematic cu diferite sume de bani, bunuri sau cu sponsorizarea unor deplasări peste hotarele ţării. \nÎn timpul documentării, s-a constatat şi cazuri când agenţii de vânzări insistau ca medicii să prescrie un număr mai mare de medicamente pacienţilor, pe motivul apropierii datei de expirare a termenului de valabilitate a produsului. "}