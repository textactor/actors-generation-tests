{"id":43125,"title":"Trecerile subterane din capitală ar putea avea pereți și scări din granit. Silvia Radu: „Să desenați și Pomul Vieții”","content":"„Au fost analizate 4  subterane, dar s-a elaborat propunere-concept, pentru subterana de la Spitalul Clinic Municipal N.1. În principiu, starea tehnică este aceeași pentru toate subteranele. Piatra de pe pereți sau  nu mai este, sau este foarte deteriorată. Scările au fost afectate pentru că nu sunt protejate de precipitații. Tavanul în multe locuri are plăcile de acoperire defectate”, a declarat arhitectul Vladimir Camerzan.\nDe asemenea, specialistul a propus înlocuirea pietrei de pe pereți și scări cu granit:\n„Propunem să demontăm piatra de finisaj și să o înlocuim cu granit. Scările și pardoseala să fie din granit prelucrat antiderapant. Rampele să fie mai accesibile, la fel și barele. Acum persoanele cu dizabilități nu au posibilitatea să treacă prin subterane”, a specificat Camerzan.\nSilvia Radu le-a sugerat arhitecților să ia în considerare și faptul că trecerile subterane trebuie să fie nu doar modernizate ci și să arate bine.\n„Pasajele să fie frumoase. Dacă puneți material cum este granitul, introduceți și niște elemente decorative, cum ar fi Pomul vieții. Aceste elemente vor face plăcută trecerea subterană. Sper să ne încadrăm în același buget. Dacă nu știți cum, implicați studenții de la arhitectură. Ei o să vă aducă un  million de propuneri, că sunt foarte talentați. Fiecare subterană ar putea să aibă fața sa”, a declarat primarul general.\nCostul pentru modernizarea unei treceri subterane este de aproximativ patru milioane de lei."}