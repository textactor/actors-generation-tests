{"id":43032,"title":"Tekwill: Pe 15 martie facem un an de inovație, un an de Tekwill","content":"Creat cu scopul consolidării rolului și potențialului industriei Tehnologiei Informației și Comunicațiilor din Moldova, Tekwill a devenit cartea de vizită a țării și un epicentru important al programelor de dezvoltare, susținere, schimb de experiență și transfer de cunoștințe.\nCentrul a adunat sub umbrela sa zeci de inițiative. Este vorba despre 157, mii de beneficiari și nenumărate oportunități pentru toate persoanele interesate să crească, să se afirme și să atingă excelența în domeniul IT.Fiecare dintre programele lansate sub egida Tekwill Academy și Tekwill Academy Kids și-a propus să aducă tinerii din țara noastră cu un pas mai aproape de viitorul dorit și să-i ajute să-și descopere și să-și valorifice talentele, să-și aducă la viață visurile și să își construiască o carieră frumoasă în țară. Pe parcursul acestui an, 7722 de persoane au participat în diverse activități de instruire, numărul de ore de formare profesională ridicându-se la 64 751.Rockstart Lauchtrack powered by Tekwill, Seedstars Chișinău, Startup Weekend Moldova, Chisinau Startup Week, Internet of Things Lab, Tekwill Visionary Club sunt doar câteva dintre inițiativele care au venit să furnizeze antreprenorilor și entuziaștilor din Moldova cunoștințele, conexiunile și suportul necesar pentru a dezvolta produse de succes, a-și dezvolta afacerile mai rapid si a accesa oportunitățile existente pe piață.Antreprenorii implicați în programele susținute de Tekwill au reușit să atragă finanțări în sumă de peste un milion de dolari. 85 de companii au recrutat noi angajați sau au îmbunătățit abilitățile profesionale ale specialiștilor lor, în conformitate cu rigorile industriei. Experți internaționali și locali, mentori și antreprenori cu experiență impresionantă s-au alăturat demersului Tekwill de a deschide noi oportunități pentru tinerii din Moldova.Toate succesele înregistrate au fost posibile grație unui parteneriat excepțional între Guvernul Republicii Moldova, Agenția Statelor Unite pentru Dezvoltare Internațională, Guvernul Suediei, Asociația Națională a Companiilor din Domeniul TIC, Universitatea Tehnică a Moldovei și sectorul privat.  Iar în perioada următoare, Tekwill vine cu multe programe, evenimente și acțiuni ajustate celor mai importante necesități și așteptări ale profesioniștilor actuali și în devenire, antreprenorilor IT, companiilor din domeniul TIC, partenerilor din sectorul public și tuturor persoanelor ce-și doresc să acceseze domeniul TIC sau să atingă performanțe mai înalte prin utilizarea soluțiilor și instrumentelor IT. Pe 15 martie Tekwill își deschide larg ușile și vă așteaptă cu o multitudine de evenimente, activități și oportunități. Puteți să explorați noi orizonturi în cadrul unor sesiuni de master class moderate de profesioniști valoroși sau să testați tehnologii de ultimă oră participând la atelierele de lucru planificate. Sunteți bineveniți să ”gustați” din energia și atmosfera Tekwill în cadrul unui tur ghidat și cu siguranță nu trebuie să ratați cel mai tare Tekwill party organizat vreodată.  Agenda evenimentului de aniversare și detalii privind toate activitățile planificare sunt disponibile aici. Participarea este gratuită și posibilă în baza înregistrării prealabile aici.\nCentrul de Excelență în domeniul TIC este amplasat în spatele blocului 3 al Universității Tehnice a Moldovei. Pentru informaţii suplimentare puteți să ne contactați la: office@ict.md. "}