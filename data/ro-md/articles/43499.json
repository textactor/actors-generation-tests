{"id":43499,"title":"FOTO. UE donează Poliției 42 de mașini noi. Michalko: Cetățenii trebuie să simtă schimbarea","content":"Potrivit serviciului de presă al Inspectoratului General de Poliție, au fost achiziționate 42 de vehicule Dacia Logan, valoarea totală a acestora fiind de 8,3 milioane de lei.\n„Deși la o primă vedere s-ar părea că o bună parte a asistenței acordate de noi se concentrează pe sprijinirea polițiștilor și a polițistelor, cei ce trebuie să beneficieze din urma activității noastre, cei ce trebuie să vadă și să simtă schimbarea trebuie să fie cetățenii Republicii Moldova. Poliția are rolul de a servi și de a proteja cetățenii țării \", a menționat Ambasadorul Uniunii Europene, Peter Michalko.\nProgramul de reformă a poliției sprijinit de UE dispune de un buget de 57 milioane de euro. Potrivit lui Michalko, în curând vor fi selectate organizațiile societății civile care vor monitoriza progresul reformei."}