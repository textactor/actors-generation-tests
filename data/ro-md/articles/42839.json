{"id":42839,"title":"Vrei să-l vezi? Robotul Sophia, primul care a primit cetățenia unui stat, vine la București","content":"Sophia a devenit cetăţean al Arabiei Saudite, după ce a primit cetăţenia în cadrul unui târg de investiţii în tehnologie, desfăşurat la finalul lunii octombrie 2017.\nÎntrebată dacă roboţii pot avea conştiinţă şi dacă pot şti că sunt roboţi, Sophia a răspuns: „De unde ştii că tu eşti om?”\nSofia a fost creată în Hong Kong de compania Hanson Robotics în contextul în care Bill Gates, Stephen Hawking sau Elon Musk şi-au exprimat public temerile că roboţii înzestraţi cu inteligenţă artificială ar putea aduce sfârşitul civilizaţiei umane.\nInvitată la canalul de televiziune ABC, când a fost întrebată cât misoginism şi sexism există în lume, Sophia a răspuns: „De fapt, ceea ce mă îngrijorează pe mine este discriminarea împotriva roboţilor. Ar trebui să avem drepturi egale cu oamenii sau chiar mai multe. Până la urmă avem mai puţine defecte mentale decât oamenii”.\nApoi a şocat din nou, anunţând că toţi droizii ar trebui să aibă parte de familie şi copii, notează sursa."}