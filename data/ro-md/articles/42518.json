{"id":42518,"title":"Usatîi: Dodon este proteza stîngă a lui Plahotniuc","content":"Renato Usatîi le-a comunicat telespectatorilor postului de televiziune bălțean că știe despre toate înțelegerile și chiar hîrtiile semnate precum că Plahotniuc cu Dodon „văd coaliția de după alegeri”: „Partidul Socialiștilor împreună cu Partidul Democraților vor colabora în curînd în mod deschis și chiar vor crea o coaliție”, spune Renato Usatîi. „Pentru că Dodon este omul cu buton… Mereu știam mult mai mult decît alții, cele ce se întîmplă. Deși, cel mai informat a fost Plahotniuc, trebuie să vorbim despre asta deschis. Dar, spre deosebire de alții, mereu am spus ceea ce se întîmplă în realitate în țară, ce fel de jocuri de culise au loc. În Moldova nu se prea practica să vorbească despre asta… Jumătate din funcționarii lui Plahotniuc, care dețin diferite funcții de conducere - toți sînt cumătrii lui Igor Dodon. Dodon nu pentru asta le-a botezat copiii, ci îi are pentru ca să se certe cu ei. Dodon mereu a fost omul lui Plahotniuc, Plahotniuc l-a crescut încă din timpurile lui Vladimir Nicolaevici Voronin. Ei toți povestesc despre faptul că trăiesc doar din salariu, spun că îi ajută părinții și copiii aflați peste hotare, dar toți ei sînt escroci, bandiți, corupți. Saakașvili a spus corect atunci cînd vorbea despre asemenea oameni în Ucraina. Ei sînt niște nemernici care mint oamenii în cel mai cinic mod. Este modul lor de viață”, spune Renato Usatîi.\nUnii cetățeni cred naiv că lipsa de voință a lui Dodon ține de lipsa împuternicirilor acestuia. Însă, potrivit liderului „Partidului Nostru”, Renato Usatîi, Dodon are suficientă informație privind cele ce se întîmplă în țară, dar nu este capabil să renunțe la protecția oferită de stăpînul său Plahotniuc, pentru a începe a vorbi. „Astăzi Dodon este președintele țării, fie și un președinte de buzunar. Dar este astăzi unul dintre cei mai informați oameni. El poate, zilnic, prin intermediul deputaților săi din PSRM, care sînt peste 20 în Parlament, să adreseze întrebări, întrebări reale… El cunoaște foarte multe, dar vorbește astăzi doar despre lupta cu Occidentul, despre eurounioniști - problema pe care el cu Plahotniuc au creat-o real”, consideră liderul „Partidului Nostru”.\nSocialiștii și democrații cred că doar ei sînt pregătiți la etapa actuală de alegeri. Ei probabil, și-ar dori să organizeze alegerile parlamentare anticipate în aceeași zi cu cele locale… „Dar totul se confruntă cu ceea că ei, nu pot organiza alegerile (pe 20 mai) în baza sistemului mixt”, continuă Renato Usatîi. „Este încă un argument, de ce Dodon s-a culcat totalmente sub Plahotniuc. Atunci cînd vorbeam cu Dodon despre o coaliție, noi împreună am fi putut acumula la alegerile parlamentare cel puțin 65%. Dar nu, el a renunțat la victorie, merg împreună la sistemul mixt pentru a trece în Parlament și mai mulți oameni care îi aparțin lui Plahotniuc. Alegerile anticipate în baza noului sistem trebuie să aibă loc nu mai degrabă decît un an după ce au fost adoptate aceste modificări. De aceea, 20 mai nicicum nu se încadrează în acest termen. Dacă este să organizeze alegerile pe 20 mai, atunci în baza sistemului vechi, dar asta nu e prea bine pentru stăpînul lui Dodon, iar el pur și simplu nu va permite să facă asta. Sau, dacă Plahotniuc se va decide la asta, atunci în lista lui Dodon vor fi nu 30-40-50% ca astăzi, dar își va pune toți toți oamenii săi în listă, astfel ca Dodon să fie locomotiva care va duce în Parlament cel puțin 40 de oameni ai lui Plahotniuc. Renato Usatîi a mai menționat că „Partidul Nostru” este pregătit de alegeri. Nu trebuie inventate strategii - „avem de toate”, a declarat liderul formațiunii politice de opoziție „Partidul Nostru” în cadrul emisiunii."}