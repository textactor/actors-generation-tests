{"id":43403,"title":"VIDEO. Crește numărul zborurilor pe aeroportul Chișinău. Cursele care vor fi suplimentate în 2018","content":"Va crește considerabil numărul zbourilor spre București, de la 19 la 30 de zboruri pe săptămână. 26 dintre curse vor fi executate de Tarom și 4 de Air Moldova.\n„Va crește vizibil și numărul de curse operate spre Istanbul”, afirmă Bezniuc - 21 săptămânal, practic trei curse pe zi din Chișinău spre Istanbul, într-un parteneriat dintre Turkish Airlines și Air Moldova.\nSpre Sankt Petersburg - 19 curse săptămânale, față de 7 în sezonul de iarnă, cu revenirea pe această destinație a celui de-al doilea operator național, FlyOne, cu șase zboruri săptămânale.\nDupă 15 iulie, cel mai probabil cursa Chișinău-Kiev va fi operată de două ori pe zi, afirmă directorul AAC.\nSpre Londra - de la 9 la 11 zboruri, operate de Air Moldova și Wizz Air.\nSpre Viena, Austrian Airlines va opera 11 curse săptămânale, iar Air Moldova - 2 curse pe săptămână.\nCmpania poloneză LOT va opera spre Varșovia 9 curse pe săptămână. Până în prezent există o cursă zilnică.\nSpre Paris vor fi operate 9 curse săptămânale, de către Air Moldova și FlyOne.\nCâte 8 curse săptămânal.\nO altă noutate este lansarea din 6 mai a cursei Chișinău-Tel Aviv, cu o frecvență de două ori pe săptămână, iar de pe data de 4 iunie se așteaptă intrarea pe piața a unei companii israeliene, care va opera două curse pe săptămână.\nDe asemenea, WizzAir vine în curând cu zboruri low-cost din Chișinău spre Atena, cu două frecvențe pe săptămână.\nLufthansa va introduce, începând cu sezonul de vară, zborurile directe spre Frankfurt. Astfel, frecvența zborurilor spre Frankfurt se va dubla, ajungând la 14 zboruri săptămânale.\nȘi operatorii naționali vin cu nooutăți, potrivit lui Bezniuc. Air Moldova va lansa o cursă spre Ekaterinburg (Rusia), operată de două ori pe săptămână, iar FlyOne spre Voronej (Rusia), cu aceeași frecvență.\nPotrivit directorului ACC, cu ocazia majorării numărului de curse va fi diversificat și orarul zborurilor.\n„Concurența este foarte mare. Impactul va fi unul benefic pentru pasageri, care vor avea de profitat de varietatea curselor și a orelor de decolare, dar și a ofertelor de prețuri care sper că vor apărea ca urmare a competiției acerbe”, a declarat Radu Bezniuc, menționând că se atestă o creștere evidentă a numărului de pasageri înregistrat de către operatorii naționali Air Moldova și FlyOne.\nPotrivit directorului Autorității Aeronautice Civile, prioritățile pentru anul 2018 este asigurarea unui nivel înalt de siguranță și securitate a zborurilor și creșterea, per total, în industria aviației civile. „E important să ne asigurăm că Republica Moldova ține pasul cu cerințele internaționale din domeniu, asigurând buna reputație și atractivitatea registrului aerian național”, a declarat Benziuc, adăugând că AAC își porpune ca obiectiv garantarea concurenței sănătoase în domeniu. \n"}