{"id":42465,"title":"Alegeri în Italia: Rezultate greu de prognozat","content":"Coaliţia condusă de Berlusconi devansează partidul populist Mişcarea 5 Stele (M5S), creditat cu 28% din intenţiile de vot, şi coaliţia condusă de Partidul Democrat (centru-stânga, aflat la guvernare), care ar obţine între 26% şi 27% din sufragii.La finalul lunii ianuarie, Silvio Berlusconi a declarat că viitorul prim-ministru al Italiei ar trebui să fie Antonio Tajani, actualul preşedinte al Parlamentului European.\nDeocamdată nu este clar dacă propunerea lui Silvio Berlusconi va fi susţinută de partenerii din alianţa conservatoare. Liderul partidului de extremă-dreapta Liga Nordului, Matteo Salvini, propus la rândul său de Silvio Berlusconi pentru funcţia de ministru de interne, a avut recent divergenţe cu Berlusconi în legătură cu politica UE şi este probabil să îl considere pe Antonio Tajani prea moderat.Silvio Berlusconi a fost condamnat în 2012 la patru ani de închisoare pentru evaziune fiscală în dosarul Mediaset. Pedeapsa i-a fost redusă ulterior la un an în urma unei amnistii."}