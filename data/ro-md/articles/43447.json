{"id":43447,"title":"Beneficiile sistemului tichetelor de masă: Interviu cu șefa Edenred România și Republica Moldova","content":"„Acest sistem va inova piața din Republica Moldova. Pentru angajați este un bonus la salariu. Lor le va crește puterea de cumpărare și vor avea un buget alocat pentru hrană. Pentru companii există facilități fiscale, vor fi scutite de anumite taxe”, a declarat Dana Sîntejudean.\nPotrivit sursei, și magazinele care vor fi conectate la noul sistem vor avea beneficii de pe urma cărora le va crește cifra de afaceri.\nÎn cadrul interviului șefa Edenred a explicat cum are loc întreg procesul, dacă aceasta lasă loc pentru evaziuni fiscale, dar și ce produse nu vor putea fi cumpărate cu tichetele de masă.\nUrmăriți interviul integral cu directorul general Edenred Romania&Moldova, Dana Sîntejudean, joi, 22 martie, începând cu ora 11.00. \nEdenred este compania care a creat în Franța acum 60 de ani tichetele de masă Ticket Restaurant® și a dezvoltat modelul tichetelor și cardurilor preplătite în 45 de țări, fiind în prezent liderul mondial și promotorul inovației în  acest domeniu. Grupul Edenred conectează 770 de mii de companii și organizații client cu 44 de milioane de angajați și utilizatori ai serviciilor sale, precum și 1,5 milioane de comercianți parteneri."}