{"id":42639,"title":"Copilul accidentat la Corjeuți ar fi fost tamponat de un consilier PD","content":"Șoferul de 32 de ani, originar din comuna Corjeuți, este consilier local din partea Partidului Democrat - Iurie Groza, scrie sursa citată.\nInformația a fost confirmată pentru sursă de către primarul localității,Victor Andronic.\nMașina implicată în accident a fost depistată la poarta gospodăriei consilierului. Groza a fost supus testării alcoolscopice, iar polițiștii au constatat o concentrație a vaporilor în aerul expirat ade 0.86 mg/l.\nAmintim că un copil de șapte ani, accidentat de un șofer beat, a decedat în drum spre spital. S-a întâmplat sub privirile mamei copilului, pe un drum din satul Corjeuți, raionul Briceni, duminică seara."}