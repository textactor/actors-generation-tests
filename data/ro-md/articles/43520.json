{"id":43520,"title":"Primele schimbări după cazul doctoriței bătute la SCM nr.1. Violența împotriva lucrătorilor medicali va fi pedepsită cu amenzi de până la 7.500 de lei","content":"Astfel, ultragierea lucrătorului medical, adică jignirea premeditată a onoarei, demnităţii sau reputaţiei profesionale a acestuia în exerciţiul obligaţiilor de serviciu va fi sancționată cu amendă de la 500 la 1 250 de lei. De asemenea, ultragierea lucrătorului medical, însoţită de acţiuni huliganice şi vătămare corporală, va fi sancționată cu amendă de până la 7 500 de lei sau cu arest contravenţional de până la 15 zile.\nPotrivit autorilor proiectului, aceste modificări legislative vor crea mecanisme eficiente de protejare a sănătății și drepturilor lucrătorilor medicali. Conform unor date statistice estimative, anual sunt înregistrate circa 100-120 de cazuri de diferite forme de violență asupra cadrelor medicale, inclusiv abuz verbal, psihologic și chiar fizic. \nProiectul urmează a fi examinat și dezbătut în plenul Parlamentului.\n"}