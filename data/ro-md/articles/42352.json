{"id":42352,"title":"FOTO. A fost creat un stilou care costă 1,5 milioane de dolari","content":"Stiloul este un omagiu adus savantului Johannes Kepler. Există patru asemenea stilouri, care onorează munca de-o viață a astronomului care a trăit în secolul al XVI-lea.\nKepler a formulat trei legi ale mișcărilor planetare, dar atelierul de artizanat Montblanc din Hamburg a creat patru stilouri care să îl onoreze pe savant.\nVedeta colecției este stiloul care costă 1,5 milioane de dolari, cunoscut ca Johannes Kepler High Artistry Stella Nova Limited Edition 1. Safirele care sunt așezate pe capac sunt puse astfel încât să te ducă cu gândul la Calea Lactee.\nStiloul are un diamant de 6,2 carate, iar în jurul acestei pietre prețioase sunt turnate trei inele de aur alb, care simbolizează cele trei legi ale lui Kepler. Penița stiloului este gravată cu constelația Ofiucus, despre care Kepler a scris în cartea De Stella Nova, din 1606.\n"}