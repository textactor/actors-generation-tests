{"id":42541,"title":"Chirtoacă, declarații emotive la TV: Eu aș da foc la tot ce este în jur","content":"Mai devreme, întrebat dacă va mai candida la Primărie, Chirtoacă spunea că o va face dacă intră în cursă Igor Dodon și Vlad Plahotniuc. De data aceasta, liberalul anunță că nu spun nici da nici nu.\n„Vom decide la partid. Eu nu mai vreau să candidez deloc după ce a fost. Eu acum sunt un penal, un bețiv, un râs, sau cum mă mai numesc alții. S-a abuzat de încrederea pe care am avut-o în oameni”, a spus Chirtoacă.\n„Eu aș da foc la tot ce este în jur, după 10 ani de primărie, după bătaia de joc, greața mi-a ajuns nu la cap, dar mai sus”, a mai adăugat el.\nÎntrebat de jurnalistul Vasile Botnaru care cele spuse îi aparțin lui în totalitate, liberalul a spus: „Este adevărat, ați prins gândul: ceea ce anunț acum sunt deciziile mele personale. Colegii de partid au fost anunțați că eu nu am decis încă ce să fac: să candidez la șefia partidului sau la primărie, sau altceva. Deocamdată mai dăm de la gât pietrele de la moară, că s-au adunat multe”, a spus Dorin Chirtoacă."}