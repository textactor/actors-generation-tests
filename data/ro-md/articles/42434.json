{"id":42434,"title":"MIEPO a câștigat un proiect de peste 600 000 de euro pentru dezvoltarea sectorului agroindustrial cu accent pe vinificație","content":"Pe 2 februarie curent, proiectul „WINET - Comerț si Inovație in industria vinului/Trade and Innovation in Wine Industry”,depus de MIEPO în calitate de lider de proiect, împreună cu Camera de Comerț și Industrie Stara Zagora (Bulgaria) și Camera de Comerț, Industrie și Agricultură Tulcea (România) a fost acceptat spre finanțare cu suma totală de 642.699,12 Euro (ceea ce constituie 13 310,10 mii lei). Din bugetul total, organizației din țara noastră îi revine 419.316,00 euro, Camerei de Comerț și Industrie Stara Zagora, Bulgaria - 135.800,00 euro și Camerei de Comerț, Industrie și Agricultură Tulcea, România - 143.700,00 euro.\nObiectivul principal al proiectului estecreșterea cooperării și comerțului în regiunea Bazinul Mării Negre prin crearea unei rețele de actori relevanți - WINET, sprijinită de o platforma electronică pentru instruire, promovare, colaborare, comerț și creșterea competențelor profesioniștilor din domeniul vinicol și cooperarea lor cu mediul academic și Guvernamental. \nÎn cadrul proiectului, circa 100 de întreprinderi vor beneficia de posibilitatea de a participa la conferințe, vizite de studiu, expoziții și târguri specializate în domeniul vinificației. De asemenea, vor fi create două platforme informaționale (ce vor aparține și vor fi administrate de MIEPO) pentru a sprijini cooperarea transnațională în domeniu (1 sistem hardware, 1 platformă software) de promovare, comerț, învățare transnațională, creșterea cooperării transnaționale in sectorul agroindustrial și al vinificației, creșterea cooperării și promovării comerțului transnațional, creșterea nivelului de cunoștințe a profesioniștilor din domeniu, creșterea exporturilor produselor vitivinicole, sporirea vizibilității brand-ului de țară Wine of Moldova. \nÎn total, circa 30 de companii din domeniu vor fi sprijinite în dezvoltarea de noi tehnologii. \nActivitățile principale ce urmează a fi realizate pe durata proiectului includ analiza inițială a situației in domeniul vinificației în cele 3 țări participante; crearea rețelei vinului WINET, ca o inițiativă deschisă de colaborare, promovare, comerț transnațional; evenimente de promovare (conferințe) și vizite de studiu între țările participante; crearea platformei ICT WINET și promovarea acesteia ca instrument de colaborare, promovare și comerț în bazinul Mării Negre, organizarea conferințelor regionale cu participarea reprezentanților buyeri-lor rețelelor europene, formatorilor de opinie, oenologilor, somelierilor și presei specializate. \nDe menționat că în acest apel de proiecte, au fost depuse cereri din partea a 12 state, iar MIEPO a reușit să obțină pentru Republica Moldova statutul de lider de proiect. De asemenea, MIEPO este în așteptarea unui răspuns pentru un alt proiect depus, în valoare de 1,5 milioane Euro pentru domeniul promovării turismului din Republica Moldova. "}