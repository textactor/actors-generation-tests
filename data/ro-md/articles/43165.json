{"id":43165,"title":"VIDEO. Desemnat cel mai eficient și sigur din România: Rețeta dezvoltării orașului Oradea","content":"Ilie Bolojan, primar Oradea: „Orașul Oradea este orașul care copiază modele de bună practică și le pune cu rapiditate și fermitate în realitate aici. Ăsta e marele secret. Nu e nimic secret.\nPrimarii New York-ului sunt primari legendari. Nu pentru ca au fost la New York, ci pentru că au făcut ceva. Și nebunul de Bloomberg (n.r. fostul primar al New York-ului) a scos o carte: „Cum se administrează un oraș”. Cât e lățimea străzilor, cum se pun bordurile, cum se plantează arborii, cum se pun instalațiile de termoficare, trotuare, piste de bicicleta.\nExistă standardizat în lumea asta, nu există motive să nu știi”.\nDe cum a preluat mandatul, în 2008, din 1000 de angajați în primărie a dat afară 300.Ilie Bolojan: „Ce înseamnă asta în traducere liberă? Înseamnă că în loc de 9 milioane de euro cheltuieli de personal anuale am avut 7 milioane de euro cheltuieli de personal. Și am economisit 2 milioane în fiecare an. ... Efectul este că am construit în acești ani numai din acești bani 2 poduri peste Crișul Repede”.Din cărțile de marketing a înțeles că fiecare loc trebuie să își pună în valoare ce are mai de preț. Oradea are clădirile istorice.\n„Am avut un plan de a le pune în valoare în așa fel încât să avem un centru de oraș distinctiv european. Care să aibă fațadele reabilitate, să aibe zona pietonală în care să te poți plimba, să nu vină mașinile pește tine, să aibe spații unde să îți poți parca mașinile, nu pe carosabil, ci în afară carosabilului și, de asemenea, să existe o abordare a centrului nostru istoric, ca la un mall. Trebuie să aibă cam aceleași servicii. Oamenii nu vin în centrul istoric dacă nu este gândit ca un mall. Nu trebuie numai baruri, că nu funcționează. Trebuie să fie o combinație de spații de alimentație publică cu spații de vânzare, magazine de tip ancoră cu anumite cârlige turistice, top 10 atracție. Trebuie gândit că un mall, pentru că s-a văzut ce s-a întâmplat în România, centrele au fost golite de acești magneți care sunt mallurile, care au fost amplasate de obicei la marginea orașului și au golit centrul”.Primăria acordă împrumuturi pe 5 ani fără dobânda celor care își reabilitează fațadele și mărește impozitul cu 500 la sută pentru cei care refuză reabilitarea.\nÎn plus, primăria se ocupă și de proiectul de reabilitare pentru a păstra arhitectura clădirilor construite în stilul Art Noveau.\n"}