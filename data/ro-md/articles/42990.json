{"id":42990,"title":"FOTO. La Chișinău începe curățenia de primăvară. Ce activități anunță Primăria","content":"De asemenea, Regia locativ-comunală va monitoriza lucrările de salubrizare şi amenajare a terenurilor aferente blocurilor de locuinţă, inclusiv a terenurilor de joacă pentru copii şi a celor de sport.\nÎn acelaşi timp, Direcţia generală transport public şi căi de comunicaţie va asigura salubrizarea străzilor şi a pasajelor subterane, dar şi spălarea şi vopsirea balustradelor podurilor şi a parapetelor de protecţie de pe străzi. Tot în această perioadă vor fi salubrizate şi amenajate toate curţile şi terenurile aferente grădiniţelor, şcolilor şi instituţiilor medicale din municipiu, anunță municipalitatea.\nConcomitent, preturile de sector vor lichida gunoiştile neautorizate şi vor curăţa albiile bazinelor acvatice şi a râuleţelor din municipiu, inclusiv râuleţele Durleşti, Valea Gâştei, Holbacica, Ţiganca, Malina Mică, Valea Trandafirilor, Ciocana şi Munceşti.\nLa rândul lor, responsabilii din cadrul ÎM „Asociaţia de gospodărire a spaţiilor verzi” vor  efectua lucrări de curăţenie generală în parcuri, scuaruri, alei şi spaţiile verzi din Chişinău şi vor repara mobilierul urban. De asemenea, vor defrişa arborii avariaţi de pe domeniul public şi vor sădi copaci în locurile în care lipsesc.\nPotrivit Primăriei, pentru ca lucrările de curăţenie să fie vizibile, primarul de Chişinău a dispus prezentarea rapoartelor săptămânale vizavi de volumele îndeplinite."}