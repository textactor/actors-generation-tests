{"id":42336,"title":"Cei 13 ruși acuzați de imixtiunea în alegerile din SUA au pornit un „război informațional”, susține procurorul","content":"Procurorul susține că acțiunile acestor cetățeni aveau drept scop să influențeze rezultatele alegerilor din 2016, câștigate de Donald Trump.\n„Cei acuzați ar fi pornit un război informațional împotriva Statelor Unite cu scopul definit de a răspândi neîncredere în candidiații și în sistemul politic”, a spus procurorul general adjunct, Rod Rosenstein.\nLa rândul ei, reprezentanta Ministerului de Externe al Rusiei, Maria Zaharova, a spus că acuzațiile aduse cetățenilor ruși în SUA reprezintă o „absurditate”.\n„13 persoane, împotriva bugetelor de miliarde ale serviciilor secrete? (…) E absurd? Da”, a scris Zaharova pe pagina ei de Facebook."}