{"id":640405,"title":"SURPRIZA! Marele actor Victor Rebengiuc vine SPECIAL la Iasi","content":"Moment special pentru cinefilii ieseni! Organizatorii celei de-a IX-a editii a Serilor Filmului Romanesc - SFR (programat la Iasi intre 6 si 10 iunie 2018 - n.r.) anunta ca marele actor Victor Rebengiuc va fi aniversat special in cadrul evenimentului.\"Actorul este invitatul special al editiei a IX-a a Serilor Filmului Românesc, iar retrospectiva va contine filmele în care a avut rolurile de referinta din cinematografia româneasca. Cinefilii ieseni îl vor putea întâlni pe actorul român de film si teatru. Actorul va fi prezent la gala de deschidere a festivalului, când va fi celebrata întreaga cariera a actorului în prezenta publicului iesean si a altor protagonisti din filmul care va rula atunci\", arata organizatorii.Deja, Rebengiuc a transmis un mesaj iesenilor, iubitorilor de film românesc. \"Filmele de la SFR vor fi cele în care mi-a facut placere sa joc si sunt sigur ca si dumneavoastra o sa va faca placere sa le vedeti sau sa le revedeti. Faptul ca vin la Iasi din nou este pentru mine o bucurie. Iubesc Iasul, îl cunosc destul de putin, dar atât cât l-am cunoscut, m-a cucerit si astept cu multa nerabdare si cu multa bucurie întâlnirea cu dumneavoastra, dragi ieseni. Va urez tot ce e mai bun în lume si sa avem ocazia sa ne strângem mâinile la începutul lunii iunie 2018, la Iasi, pe malul Bahluiului\", a transmis artistul."}