{"id":640414,"title":"Campanie de constientizare a colectarii separate a deseurilor la Iasi","content":"La Iasi are loc campania \"Colecteaza selectiv! Respecta culorile\", in cadrul careia, mai multi specialisti din cadrul Salubris s-au deplasat la peste 20 de puncte de colectare amplasate pe domeniul public din cartierele Alexandru cel Bun si Nicolina, zona Garii si zona centrala si au interactionat direct cu iesenii discutând despre modul cum separa deseurile in gospodaria proprie si la punctele de colectare, sistemele de preluare ale deseurilor reciclabile de la punctele de colectare precum si despre traseul acestora dupa preluare.Iesenii si-au manifestat interesul privind activitatea de gestionare a deseurilor. \"Am fost placut surprinsi sa constatam ca peste 80 la suta dintre cetatenii cu care am interactionat direct cunosteau din campaniile derulate de Salubris SA in ultimii 10 ani, notiunile de baza ale colectarii separate a deseurilor si avantajele care le are pentru mediul înconjurator. Faptul ca aproximativ 50 la suta din persoanele întâlnite la punctele de colectare colectau separat deseurile ne bucura si speram ca prin actiunile noastre viitoare procentul sa creasca\", au precizat reprezentantii Salubris SA.Campania va continua cu noi intâlniri între cetateni si echipele Salubris pentru stimularea dorintei iesenilor de a gestiona deseurile în mod corespunzator pentru cresterea procentului de deseuri reciclabile colectate in vederea atingerii tintelor stabilite de legislatia in domeniu."}