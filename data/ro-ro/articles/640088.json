{"id":640088,"title":"LIVE TEXT. PSD Iasi a decis! Primarul Chirica a fost exclus din partid - FOTO, VIDEO EXCLUSIV","content":"15.00 - Pana la acest moment, 18 membri din cei 21 prezenti au votat pentru excludere.14.55 - Sedinta se apropie de final. Se pare ca decizia luata de BPJ este clara, votul final fiind pentru excluderea edilului si a celorlalti.13.53 - Raportul Comisiei de Etica continea 22 de pagini care au fost citite integral, raport care sta la baza deciziei de excludere a celor incriminati. Iata declaratia primarului Mihai Chirica la iesirea de la sedinta BPJ: \"Mi-am spus punctul de vedere referitor la prostiile pe care le-a avansat Comisia de Etica. Multe dintre ele erau extrase din presa pe care dumnealor o studiaza, nu inseamna faptul ca nu mi-am recunoscut opozitia fata de diverse actiuni pe care Dragnea le-a facut in diverse faze de guvernare. Faptul pentru care m-am prezentat la aceasta comisie este pentru a reface unitatea partidului, pe niste principii foarte clare, bazate pe programul electoral, pe programul de guvernare si bineinteles bazate pe relatia pe care trebuie sa o porti cu comunitatile care te-au trimis, asa incat am facut apel la unitatea partidului, cu toti colegii mei, in incercarea de a merge mai departe. Vom vedea daca se va face o fractura totala intre Organizatia Municipala si Organizatia Judeteana si, desigur, consecintele sunt cele pe care le prognozam. Cei prezenti alaturi de mine au fost invitati sa paraseasca sala intr-o maniera destul de grosolana, sindicatele au fost date si ele afara, desi au fost partenerul nostru principal in alegerile din 2016, si prognozez ca daca se merge pe linia asta, nu este linia cea potrivita pentru un partid social democrat\", a transmis edilul. Totodata primarul Chirica a fost interpelat de jurnalisti cu privire la zvonurile vehiculate in mediul politic referitoare la o posibila negociere cu PNL Iasi. \"Daca isi schimba numele PNL in PSD atunci mai discutam\", a fost raspunsul edilului.13.51 - In momentul de fata primarul Chirica, Harabagiu si ceilalti si-au expus si ei punctul lor de vedere asupra celor intamplate. Se pare ca la aceasta sedinta va fi vot deschis, ceea ce inseamna ca fiecare membru BPJ isi va exprima pe fata optiunea.12.47 - Se pare ca cei prezenti la sedinta au decis sa se concentreze doar pe situatia excluderilor, lasand celelalte puncte de pe ordinea de zi la o alta sedinta.12.38 - Sedinta BPJ are loc departe de ochii curiosilor, liderii organizatiei dorind sa aiba liniste deplina in momentul discutiilor. Accesul spre sala nu este permis nimanui.11.48 - La sedinta au ajuns momentan patru din cei cinci membri PSD care au fost sanctionati de Comisia de Etica, respectiv Mihai Chirica, Gabriel Harabagiu, Sorin Iacoban si Paul Boisteanu.11.40 - La aceasta ora se intruneste plenul Biroului Permanent Judetean. Vor fi prezenti la sedinta 24 din cei 25 de membri cu drept de vot, iar primarul municipiului Pascani, Dumitru Pantazi, a anuntat ca va lipsi din motive medicale. Sunt asteptati cei cinci membri PSD aflati la un pas de excludere. La sedinta sunt prezenti si parlamentarii PSD printre care Tudor Ciuhodaru, Vasile Axinte, Silviu Macovei , Vasile Toma si Vasile Citea. Urmatoarea etapa vizeaza o intalnire a Comitetului Executiv al Organizatiei Municipale, iar sedinta Comitetului Executiv al Organizatiei Judetene, cea care de fapt va determina excluderile sau nu, va avea loc vineri, pe data de 16 februarie.Liderii organizatiei judetene a PSD Iasi au decis sa convoace o sedinta a Biroului Permanent Judetean (BPJ) pentru ziua de vineri, 9 februarie, la ora 12.00. Sedinta ar fi trebuit sa aiba loc ieri (joi, 8 februarie - n.r.), insa a fost amanata de liderii filialei pentru a clarifica mai multe aspecte. Pe ordinea de zi a sedintei se va discuta si despre proiectele demarate in judetul Iasi prin Programul National de Dezvoltare Locala (PNDL), concluziile Comisiei de Etica, situatia renovarii sediului organizatiei judetene si alte aspecte.La aceasta sedinta ar urma sa fie convocati si membri PSD Iasi care au fost propusi pentru excludere dupa ce s-au abatut de la etica partidului. Primarul Mihai Chirica, viceprimarul Gabriel Harabagiu, fostul deputat Sorin Iacoban, pentru care Comisia de Etica si Integritate a propus excluderea, ar urma sa se prezinte si ei in fata BPJ pentru a da explicatii. Ulterior, sedinta Comitetului Executiv Judetean ar urma insa sa aiba loc saptamana viitoare si nu in aceeasi zi cu intalnirea BPJ, asa cum era stabilit initial. Ieri, presedintele PSD Iasi, Maricel Popa, s-a intalnit si cu deputatii si senatorii organizatiei judetene pentru a discuta, printre altele, si despre problemele aparute la nivelul organizatiei municipale, ce parerea are fiecare despre situatia creata de Mihai Chirica, dar si pentru a dezbate si planurile de viitor ale partidului.\n "}