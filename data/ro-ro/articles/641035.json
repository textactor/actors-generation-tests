{"id":641035,"title":"ISJ Iasi: Starea invatamantului preuniversitar iesean in primul semestru al anului scolar 2017 - 2018","content":"Educatia, ca proces, si implicit scoala, ca institutie fundamentala in realizarea acesteia, devin pentru fiecare copil, tanar, adolescent, adult, instante care le marcheaza definitiv existenta si dezvoltarea, o matrice a experientelor cele mai importante pentru fiecare in parte si pentru toti deopotriva. Scoala ieseana este in avangarda educatiei, succesele anuale constante ilustrand deja o traditie, un mod de a fi, rezonant cu spiritul profund stiintific si cultural al Iasului. Rezultatele remarcabile ale elevilor nostri inscriu intr-un palmares unic, pe locuri onorante, Iasul si scoala de aici. Astazi, dinamica educatiei, ca realitate de asumat, impune noi si inalte accente. In acest context, rolul Inspectoratului Scolar Judetean Iasi, ca organism care asigura activitati de indrumare, coordonare si control la cele mai inalte standarde profesionale pentru institutiile de educatie si formare profesionala, creste semnificativ prin coordonarea implementarii noilor politici educationale in interventii educationale de succes pentru fiecare unitate de invatamant. ISJ Iasi urmareste cresterea calitatii serviciilor educationale pe care le ofera scoala elevului, avand drept repere cel putin doua perspective. Un prim cadru valoric urmareste asigurarea accesului elevilor in invatamantul obligatoriu, prin monitorizarea fenomenului de absenteism scolar si abandon, incepand cu clasele primare si pana la sfarsitul scolaritatii obligatorii, simultan cu implementarea unor strategii de diminuare a acestor situatii. Mai mult, se are in vedere monitorizarea si stimularea participarii copiilor din mediul rural la educatia prescolara, ca o conditie sine qua non a succesului scolar si social de mai tarziu. Cel de al doilea doilea cadru de referinta vizeaza asigurarea succesului elevilor, prin ofertarea unui parcurs adecvat si individualizat elevilor care performeaza, precum si celor care au nevoie de sprijin. Ca urmare, domeniile prioritare ale ISJ Iasi si strategiile de dezvoltare se centreaza pe coordonate de interes educational: \"Educatia ieseana sta sub semnul evolutiei... Elevi motivati ce au in comun pasiunea pentru studiu, perseverenta, curiozitatea, vointa, dar si mentori pe masura, profesori competenti, cu vocatie, cu generozitatea daruirii de sine, manageri vizionari, comunitate care apreciaza si sustine performantele inalte, sunt coordonate definitorii, repere valorice constante ale invatamantului nostru\", a spus prof. dr. Genoveva Farcas, sefa ISJ Iasi."}