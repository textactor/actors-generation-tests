{"id":640688,"title":"Sesiune pentru dezvoltarea intreprinderilor mici si mijlocii la Iasi","content":"Agentia pentru Dezvoltare Regionala Nord-Est organizeaza, in data de 21 Februarie, la Iasi, sesiunea de informare cu privire la lansarea prioritatii de investitii - \"Investitii pentru IMM-uri pentru implementarea unui rezultat al cercetarii\" din cadrul POR 2014 – 2020. Pentru acest apel de proiecte, pot solicita finantare societati sau cooperative care se incadreaza in categoria IMM-urilor in parteneriat cu entitati de transfer tehnologic acreditate.Solicitantul poate fi un IMM cu mai mult de un an de activitate si profit din exploatare inregistrat in anul 2017. Pot primi finantare IMM-uri interesate de valorificarea rezultatelor cercetarii, rezultate pe care IMM le implementeaza in domeniul lor de activitate. In acest sens, IMM-urile interesate vor identifica potentialii parteneri din lista entitatilor de transfer tehnologic acreditate.Se vor finanta investitii care conduc la dezvoltarea IMM-urilor, respectiv construirea, modernizarea si extinderea spatiilor de productie sau prestare a serviciilor, achizitionarea de echipamente tehnologice, utilaje, instalatii de lucru, echipamente informatice, programe informatice, investitii de dezvoltare experimentala (construire si testare prototipuri, realizare si operare planuri pilot, servicii de consultanta), investitii in activitati de realizare a produselor (bun sau serviciu) sau proceselor.\"In Regiunea Nord-Est, alocarea financiara disponibila in cadrul acestui apel de proiecte este de 9,65 milioane euro, iar contributia programului la finantarea unei investitii este de maximum 90 la suta din valoarea eligibila a investitiei, in limita plafonului de minimis, de 200.000 euro. Accesul la eveniment va fi posibil exclusiv in baza completarii formularului de participare sau confirmarii la adresa de e-mail: info•adrnordest.ro. Avand in vedere interesul crescut pentru acest tip de evenimente, pentru a asigura accesul echitabil la informatii, recomandam participarea a maxim 3 reprezentanti din cadrul aceleiasi institutii\", au declarat reprezentantii ADR NE."}