{"id":640113,"title":"Razboi total. Disputa intre primarul Mihai Chirica si Maricel Popa, pe Aeroportul International Iasi","content":"• Primarul Iasului s-a luat din nou la tranta cu presedintele Consiliului Judetean Iasi • De aceasta data, primarul Mihai Chirica a reprosat proasta administrare a Aeroportului International Iasi de catre Consiliul Judetean  Situatia din ultima vreme de la Aeroportul International Iasi, autoritate gestionata de Consiliul Judetean Iasi, a ajuns sa fie luata la puricat si din Palatul Roznovanu.Edilul Mihai Chirica nu a ezitat sa-i arate cu degetul pe cei de la Consiliul Judetean Iasi, for condus de Maricel Popa, presedintele partidului din care primarul inca face parte, pentru disputele interne din interiorul aeroportului. In plus, decizia Blue Air de a renunta la cursa Timisoara-Iasi, a alimentat scandalul, iar primarul Iasului a sustinut si el ca de vina sunt si sefii administratiei iesene.\"Din pacate, asistam in ultima perioada din ce in ce mai des la degradarea relatiei dintre operatorii de zbor si Aeroportul Iasi. Si asta se datoreaza din punctul meu de vedere proastei abordari din punct de vedere al managementului. Aceste obiective care merg bine nu trebuie <> sa-si micsoreze atractivitatea fata de cei care trebuie sa le foloseasca. Aeroportul a avut un rol primordial in dezvoltarea unor sectoare ale economiei iesene prin posibilitatea de a ajunge mai facil in aceasta zona, prin atragerea de bani, de turism, de orice a fost nevoie ca viata economica a Iasului sa creasca. Fac un apel public din pozitia de primar al municipiului Iasi, de promotor, partener al Aeroportului Iasi. Nu este normal sa ne batem joc de un lucru bine facut. S-a ajuns intr-un stadiu in care aeroportul a devenit cu adevarat vizibil. Trebuie sa facem toti efort ca acest lucru sa continue\", a sustinut Mihai Chirica.Primarul nu s-a limitat doar la aceste aspecte. \"Daca se transforma intr-o vendeta personala sau politica impotriva unui management pe care nu-l judeci daca este bun sau rau, ci pur si simplu il demolezi, nu poate ajuta pe nimeni cu nimic. Nu spun doar pentru a aduce o zona conflictuala dintre mine si partenerul meu din Casa Patrata. Nici macar lucrul acesta nu este adevarat, ci o spun pentru a trage un semnal de alarma pentru ca este nevoie sa ne concentram toate fortele politice si administrative asupra acestui obiectiv. Este nevoie sa se linisteasca scandalul acolo, este nevoie sa fie o stare de normalitate, in care oamenii competenti sa ocupe posturile care trebuie ocupate si este nevoie sa facem cat mai vizibil tot ce este incompetent si nu ajuta aeroportul din Iasi. Nu privesc aeroportul ca pe un obiectiv al Consiliului Judetean. Si dezvoltarea Iasului, Pascaniului, Neamtului si Sucevei sunt in raza acestui aeroport. Trecand peste vanitati si orgolii, toti sa incerce sa puna umarul ca aeroportul din Iasi sa functioneze cat mai normal, numarul de curse sa se inmulteasca, nu sa se diminueze. In curand, o sa avem doar curse Iasi-Bucuresti si nu trebuie vizitate doar de parlamentari\", a mai spus primarul Mihai Chirica."}