{"id":640763,"title":"Deputatul Camelia Gavrila subliniaza importanta stagiilor de practica in specialitate si a legii...","content":"Prof. dr. Camelia Gavrila, presedintele Comisiei pentru invatamant, stiinta, tineret si sport, a adus in atentia Parlamentului importanta majora a INTERNSHIPULUI, care reprezinta o parghie esentiala pentru insertia tinerilor pe piata muncii. „In contextul unor dezbateri active cu privire la insertia tinerilor pe piata muncii, analizand cercul vicios si relatiile fragmentate dintre fenomenul lipsei de experienta a tinerilor, pe de o parte, si conditiile formulate de angajatori in legatura cu o minima experienta in domeniu, pe de alta parte, ne confruntam cu nevoia urgenta de a lua decizii rapide si eficiente pentru implementarea unor programe viabile, care sa reduca aceste decalaje si rupturi intre angajatori si posibilii angajati.   Pe fondul unor cifre ingrijoratoare legate de somajul in randul tinerilor prezentate in Raportul de tara al Romaniei pentru anul 2016 si al faptului ca urmeaza dezbaterea Legii privind internshipul in cadrul Comisiei pentru invatamant, stiinta tineret si sport, subiectul declaratiei de astazi este reprezentat de importanta programului de internship din Romania, domeniu ce nu are inca un suport legal temeinic si coerent, dar care trebuie analizat si sustinut cu maxima responsabilitate si competenta, asumat de Camera Deputatilor, in calitate de Camera decizionala, si, ulterior, de intreaga comunitate”, a precizat Camelia Gavrila.Planul de investitii pentru Europa, numit si Planul Juncker, urmareste sa incurajeze dezvoltarea investitiilor pentru o crestere economica, crearea de noi locuri de munca, dar si realizarea unor astfel de programe de formare a specialistilor, segmentul tinerilor fiind o zona de preocupare si una dintre prioritatile majore ale Uniunii Europene. O succinta prezentare a Romaniei prin prisma datelor statistice arata faptul ca somajul in randul tinerilor a scazut la 22%, dar se afla in continuare peste media Uniunii Europene; riscul de excluziune sociala si saracie in randul tinerilor este peste 40%, iar rata NEET's in randul tinerilor cu varsta intre 15 si 29 de ani este de 18 -19% (2016), situatii si cifre comentate si explicate in interventia deputatului Camelia Gavrila la tribuna Camerei Deputatilor.Pentru Romania, conform Programului de guvernare, acest segment este o prioritate, pentru care avem o datorie institutionala sa le asiguram un cadru legal, eficient si optim pentru dezvoltarea si realizarea lor profesionala, dar si o datorie morala, acestia fiind generatia specialistilor de maine, intr-o societate complexa, dinamica, a progresului tehnologic, a competitiei economice dure. De altfel tinerii sunt cei care  vor duce Romania mai departe si vor fructifica avantajele prezentului proiect legislativ. Adoptarea legii privind internshipul, dar si posibila transformare a acestuia in contracte de munca pe perioada nedeterminata reprezinta  un obiectiv principal pentru Partidul Social Democrat, a declarat prof. dr. Camelia Gavrila, deputat PSD Iasi.Deputatul PSD Camelia Gavrila subliniaza faptul ca o lege privind internshipul ar aduce o serie de avantaje atat din punct de vedere economic, dar si social: 1. pregatirea teoretica si practica a persoanelor pe o perioada de 6 luni in vederea integrarii pe piata muncii; \n2. prezenta unor beneficiari directi: persoanele de peste 16 ani si persoanele juridice si/sau institutiile/autoritatile publice din Romania; \n3. existenta unei indemnizatii de internship echivalenta cu cel putin 50% din salariului minim pe economie, deci costuri rezonabile pentru angajator si o remunerare decenta pentru tinerii angajati; \n4. existenta unei prime de promovare pentru persoana juridica ce incheie un contract de munca pe perioada nedeterminata, dupa finalizarea stagiului ; \n5. dobandirea de experienta in domeniul respectiv, atat in plan teoretic, dar si practic; \n6. formarea unor abilitati profesionale pentru adaptarea la exigentele locului de munca; \n7. internul primeste, la finalul programului, un certificat de internship care ii atesta participarea si experienta dobandita. In concluzie, programul de internship reprezinta un element important pentru formarea tinerilor, un demers necesar pentru dezvoltarea economica a Romaniei in corelatie cu politicile sociale si economice ale Uniunii Europene. Asemenea programului Start-up Nation sau similar modelului Societatilor Antreprenoriale Studentesti, internshipul este un proiect legislativ necesar si aspteptat, un demers sustinut prin Programul de guvernare, avand ca obiectiv esential bunastarea tinerilor, desavarsirea lor prin cariere de succes, crearea unor oportunitati si experiente de munca in mediul economic, social concret, in esenta dezvoltarea si implinirea tinerilor aici, acasa, in spatiul Romaniei, care este responsabila pentru integrarea si devenirea lor.  "}