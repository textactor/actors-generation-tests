{"id":640554,"title":"Milioane de lei pentru curatenia din autobuzele si tramvaiele din Iasi","content":"La inceputul saptamanii viitoare, pe data de 19 februarie, Compania de Transport Public (CTP) Iasi organizeaza o licitatie pentru achizitionarea unor servicii de curatenie. Pevederea bugetara a procedurii este de 2,7milioane lei, fara TVA, iar durata contractului este de 1 an.\"In fiecare zi, dupa retragerea de la strada in depou/ garaj a mijloacelor de transport public, acestea vor fi supuse urmatoarelor operatiuni de curatenie: curatarea deseurilor macro din spatiul calatori, aspirarea si spalarea scarilor si pardoselilor, stergerea prafului de pe scaune, pereti laterali, tavan si alte suprafete nementionate din interiorul mijloacelor de transport, igienizarea barelor de sustinere calatori, a pervazelor interioare, a scaunelor, curatarea petelor accidentale de pe scaune, pereti interiori, tavane si suprafete vitrate, curatarea si spalarea geamurilor interioare, chederelor de la geamuri, curatarea lampilor de iluminat de la interior, igienizare cabana vatman/ sofer\", se arata in caietul de sarcini.CTP are in administrare 8 puncte de lucru: 2 depouri de tramvai in Dacia si Gara, 1 garaj de autobuze si microbzue in Tudor Vladimirescu, plus 5 capete de linie in Dacia, Canta, Dancu, Copou si Pacurari. Firma care va castiga licitatia va trebui sa asigure serviciile si pentru 203 autobuze, 11 microbuze, 139 tramvaie. Curatenia trebuie realizata in maximum 7 minute, pentru fiecare mijloc de transport."}