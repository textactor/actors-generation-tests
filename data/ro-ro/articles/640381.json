{"id":640381,"title":"Simona Halep va juca direct în turul 2 la Doha. Romanca a evitat jumatatea de tablou dificila","content":"Simona Halep va juca direct în turul 2 la Doha, daca se va reface dupa accidentarea suferita la Australian Open si va decide ca poate intra pe teren la Qatar Total Open, turneu transmis pe Digi Sport, în perioada 19-24 februarie. Favorita numarul 2, Halep va avea bye în primul tur, urmând sa joace în turul al doilea cu învingatoarea din meciul Ekaterina Makarova (Rusia) - Shuai Zhang (China).Românca are 3-2 în duelurile directe cu Makarova, în fata careia a pierdut categoric în sferturile Australian Open 2015 (4-6, 0-6) si e condusa de Zhang, scor 1-2, pe care a învins-o doar în 2012, înainte de a-si începe ascensiunea spre vârful ierarhiei mondiale.Pe jumatatea de tablou a Simonei Halep se mai afla Caroline Garcia, Kristina Mladenovic, Garbine Muguruza, Elise Mertens, Madison Keys, Karolina Pliskova (posibila adversara din sferturile de finala) sau Anastasija Sevastova, pe care ar putea sa o întâlneasca în optimi. A doua jucatoare a lumii a evitat jumatatea de tablou mai dificila, cea pe care se afla liderul mondial Caroline Wozniacki, Maria Sharapova, Johanna Konta, Angelique Kerber, Elina Svitolina, Petra Kvitova sau Jelena Ostapenko.Astfel, optimile de finala ar putea propune un adevarat soc, Wozniacki - Sharapova, alaturi de alte dueluri extraordinare, precum Kerber - Konta ori Svitolina - Kvitova.\"Piciorul este bine, durerea s-a mai dus, iar acum piciorul s-a mai dezumflat. Voi merge la Doha si voi decide acolo daca voi juca\", a spus Simona Halep, la capatul primului antrenament facut dupa Australian Open. România mai are înca trei jucatoare pe tabloul principal de la Doha. Irina Begu o va întâlni pe Samantha Stosur (Australia), Mihaela Buzarnescu o va avea ca adversara pe Lesia Tsurenko (Ucraina), iar Sorana Cîrstea va juca împotriva Mariei Sakkari (Grecia)."}