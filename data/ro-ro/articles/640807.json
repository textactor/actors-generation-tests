{"id":640807,"title":"EXCLUSIV/UPDATE! Primarul Mihai Chirica, viceprimarul Harabagiu si fostul deputat Sorin Iacoban au fost...","content":"UPDATE - Iata ce a spus  Maricel Popa, presedintele PSD Iasi despre decizia luata astazi. In plus, Maricel Popa a mai spus ca si saptamana viitoare va avea loc o sedinta interna a social-democratilor ieseni in care se va stabili numele noului viceprimar. \"Astazi s-a prezentat raportul de etica si de conduita, s-au sesizat foarte multe abateri de la codul de etica si de conduita, si atunci toti din CEx in unanimitate au propus si votat excluderea celor trei din partid, fara nicio ezitare. In ultimele trei luni, atat Mihai Chirica, cat si Sorin Iacoban au atacat foarte mult parlamentarii. si atunci, parlamentarii au fost in unanimitate de acord sa ii excluda. Ne vom intalni saptamana viitoare si vom propune un viceprimar. L-as fi inteles pe Chirica sa faca o pozitie ca sa aduca proiecte pentru Iasi, dar de un an de zile nu a adus niciun proiect pentru Iasi. Nu a fost la niciun minister pentru proiectele Iasului, ci doar pentru imaginea lui.\", a spus Maricel Popa, presedintele PSD Iasi. In plus, presedintele PSD Iasi a spus ca primarul Mihai Chirica a negociat in ultimele doua luni in detrimentul altor persoane care au canditat la Primaria Iasi, cu alte partide si care au reprezentat atunci acele formatiuni politice. Stirea initiala - Primarul Mihai Chirica, viceprimarul Gabriel Harabagiu si fostul deputat Sorin Iacoban si-au aflat astazi soarta. Cei trei au fost dati afara definitiv din PSD, dupa intrunirea CEx ce a avut loc astazi la nivel central, asta dupa ce Biroul Permanent Judetean al PSD Iasi, intrunit saptamana trecuta a votat cu majoritate de voturi excluderea celor trei pentru abateri repetate de la etica partidului. Decizia luata de Comitetul Executiv National a fost una previzibila, intarind de altfel ceea ce au decis cei de la BPJ Iasi. In aceste conditii, primarul Mihai Chirica devine indepedent cu acte in regula, in timp ce viceprimarul Gabriel Hrabagiu isi va pierde calitatea de ales local. Astfel, in locul sau va fi desemnat un ales consilier local PSD, iar ulterior un viceprimar."}