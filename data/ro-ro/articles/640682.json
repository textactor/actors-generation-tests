{"id":640682,"title":"Universitatea Tehnica din Iasi a demarat o campanie de promovare pentru ADMITEREA 2018 in Republica Moldova","content":"Moment important pentru Universitatea Tehnica (TUIASI) \"Gheorghe Asachi\" din Iasi. Astfel, deja pentru procesul de Admitere 2018, pe langa promovarea in tara, institutia de invatamant superior a facut acelasi lucru in Republica Moldova.\"Daca pana anul trecut, locurile alocate studentilor din Republica Moldova la studiile de licenta si masterat nu depaseau 15-20 la fiecare ciclu, uneori chiar mai putin, in 2017 am reusit sa obtinem de la Ministerul Educatiei Nationale <<MEN>> un numar de 300 de locuri la licenta si 50 la masterat, pentru admiterea de anul acesta. In mod evident, solicitarea si obtinerea acestor locuri trebuia dublata de prezentarea consistenta a ofertei educationale a Universitatii noastre in Republica Moldova, ceea ce s-a si intamplat si a condus la ocuparea acestor locuri. In acest an, sperand la obtinerea unui numar de locuri cel putin egal cu cel de anul trecut, am demarat mai devreme o actiune organizata si coerenta de promovare a Universitatii peste Prut\", a reliefat prof. univ. dr. ing. Dan Cascaval, rector TUIASI.Astfel, in acest sens, luna aceasta, echipe mixte ale Universitatii Tehnice, cadre didactice si studenti, se deplaseaza la Chisinau, Ungheni si Balti, localitati unde exista parteneriate cu liceele, in acest sens.\"Mai mult, in aceasta primavara, vom participa la un targ educational organizat la Kiev - Ucraina de catre Consiliul National al Rectorilor <<CNR>> si MEN, in scopul prezentarii Politehnicii iesene potentialilor candidati din Ucraina. Sunt convins ca aceste activitati vor face mai cunoscuta Universitatea noastra in imediata vecinatate a Romaniei si, asa cum s-a vazut si anul trecut, va atrage un numar insemnat de studenti din aceste tari, in majoritate romani\", a concluzionat profesorul Cascaval."}