{"id":640179,"title":"Jocuri de culise in PSD! Ce planuri are Liviu Dragnea (surse)","content":"Odata cu mazilirea lui Mihai Tudose si instalarea Guvernului Dancila, Liviu Dragnea a preluat controlul din plin asupra PSD. Liderul PSD si-a mutat centrul de putere catre Moldova si Ardeal, dar in PSD exista o problema mai veche, care trebuie rezolvata pentru a conferi legitimitate unor lideri politici. Surse din PSD ne-au precizat ca in aceasta primavara vor avea loc alegeri interne in partid, in organizatiile judetene care acum sunt conduse de presedinti interimari. Este vorba despre sase organizatii judetene, unde vor fi organizate alegeri.In trecut, de organizarea teritoriului se ocupa presedintele executiv al PSD, Niculae Badalau, dar cum acesta a jucat in tabara Mihai Tudose, la ultimul Comitet Executiv, Liviu Dragnea ii va taia aceasta atributie, ne-au explicat sursele noastre.Pe cale de consecinta, presedintele PSD se va ocupa personal de negocierile din teritoriu si va incerca sa-si impuna oamenii in organizatiile vacante. Miza o reprezinta organizatiile de la Iasi, Suceava, Braila si Botosani, iar in recentul turneu in Moldova, Liviu Dragnea s-a asigurat ca oamenii din cele trei organizatii din Moldova sunt de partea sa. Sursele celor de la stiripesurse.ro sustin ca este foarte probabil ca in cele trei organizatii din Moldova liderii interimari sa devina definitivi. O batalie interesanta va fi la Braila, organizatie din care provine Mihai Tudose, dar si aici lucrurile pot fi aranjate de catre Liviu Dragnea. Mai raman doua organizatii cu presedinti interimari, Bucurestiul si Teleormanul, dar aici nu sunt probleme. Gabriela Firea va deveni presedinte plin al organizatiei, in timp ce la Teleorman, Liviu Dragnea detine controlul total asupra filialei. Ne asteapta o primavara interesanta in PSD, pentru ca odata ce Liviu Dragnea va avea controlul total asupra anumitor organizatii, puciuri de genul celor incercate de Mihai Tudose sau Sorin Grindeanu isi pierd utilitatea."}