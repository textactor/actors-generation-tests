{"id":640912,"title":"O noua \"Serata Procopiu la Palat\". Tema: chimie, mediul inconjurator si viata","content":"Complexul Muzeal National „Moldova” (CMNM) Iasi – Muzeul Stiintei si Tehnicii „Stefan Procopiu” si Asociatia „Aliance of Educators for Science, Technology, Engineering, Mathematics and Informatics” - ESTEEM Romania continua seria „Seratelor Procopiu la Palat” din stagiunea 2018, cu evenimentul lunii februarie: „Despre Chimie, Mediul inconjurator si Viata”.Gazda Seratei va fi Cecilia Arsene, profesor doctor abilitat la Facultatea de Chimie, Universitatea „Alexandru Ioan Cuza” din Iasi, membru al grupului de cercetare CERNESIM (Center of Environmental Science Studies in the NorthEastern Region), care va sustine o prelegere despre „Cautarea unei HImere si Metamorfoza Inspirata a Ego-ului propriu – CHIMIE”, oferind un prilej de meditatie pentru toti cei interesati de rolul Chimiei ca stiinta in conturarea unei imagini corecte despre Univers, Mediul inconjurator si Viata, precum si in promovarea unei dezvoltari sustenabile intr-o societate bazata pe cunoastere.Publicul va asista la o incursiune intr-un domeniu aflat intr-un proces dinamic, neintrerupt, intr-o lume in continua schimbare, cu provocari din ce in ce mai mari, cu descoperiri de extraordinara anvergura si cu aplicatii in toate ramurile stiintelor si tehnologiei. In cercetarile efectuate, prin competitivitate si abordare interdisciplinara, chimistul genereaza informatii detaliate si fiabile, care contribuie la luarea celor mai bune decizii in orice sector de activitate. Chimistul, ca „pion principal” in intelegerea proceselor chimice, poate afla raspunsuri la intrebari precum: „Traim intr-un mediu curat sau poluat? Avem incredere intr-un produs sintetic sau in unul natural? Comportamentul unui trasor chimic/ biochimic monitorizat evidentiaza felul in care corpul uman lupta impotriva unui agent patogen sau nu? Putem sau nu avea incredere in rezultatul unei analize chimice automate? In investigatiile criminalistice au fost sau nu corect atribuite urmele?”. Participarea interactiva a publicului din sala poate contribui la conturarea celor mai adecvate raspunsuri la aceste interogari.Evenimentul se va desfasura joi, 22 februarie 2018, de la ora 18.00, in Sala „Stefan Procopiu” de la Palatul Culturii. Intrarea este libera."}