{"id":640905,"title":"Laura Codruta Kovesi, la un capat de drum","content":"Avem numeroase semnale ca se va trage cortina peste o lunga etapa din istoria Directiei Nationale Anticoruptie. Sunt indicii temeinice, ca sa ma exprim in limbajul procurorilor, ca domnul Tudorel Toader va solicita demiterea doamnei Laura Codruta Kovesi. Din aceasta perspectiva, intreaga societate romaneasca este extrem de tensionata. Si, inevitabil, exista din toate directiile opinii controversate sau chiar scandaloase. De pilda, cu numai o zi in urma, sefa DNA a organizat o ampla conferinta de presa. Scopul fiind cat se poate de transparent. De imagine. Sefa DNA a simtit realmente nevoia sa treaca de cateva ori cu fierul de calcat peste imaginea ei extrem de mototolita in ultima vreme. Daca a reusit sau nu, din nou raspunsul poate starni controverse. Cu certitudine insa, ea ne-a aratat ca, partial cel putin, traieste intr-o lume paralela. Intr-un univers ireal. Si partea mai interesanta e ca, asa cum se exprima, ea lasa impresia ca este convinsa de contrariu.Sunt suficiente, pentru a demonstra afirmatia de mai sus, doar doua exemple. Raspunzand unor intrebari, Laura Codruta Kovesi a contestat vehement ca ar fi criticat Curtea Constitutionala a Romaniei. In al doilea rand, a afirmat cat se poate de clar ca inregistrarea din sedinta cu procurorii este un fals, iar vocea pe care a auzit-o o tara intreaga nu ii apartine. Ambele situatii sunt insa rezolvate definitiv de catre CSM. Consiliul Superior al Magistraturii si nu altcineva a cercetat-o pe Laura Codruta Kovesi si a constatat ca sefa DNA a criticat Curtea Constitutionala si a contestat deciziile acesteia, exprimandu-si, citez, „opinii nepotrivite” fata de aceasta institutie. Tot CSM i-a solicitat Inspectiei Judiciare sa o cerceteze pe Laura Codruta Kovesi pentru afirmatiile facute in sedinta cu procurorii si cuprinse in inregistrarea data publicitatii, apreciind astfel autenticitatea probei.Dar nu numai doamna Laura Codruta Kovesi traieste intr-o lume a ei, paralela si diferita in acelasi timp de lumea reala. Daca opinia publica o fi observat, presedintele PNL, domnul Ludovic Orban, a facut o declaratie cu dubla bataie. Pe de-o parte sa exprimat in sensul ca doamna Laura Codruta Kovesi nu trebuie demisa din functia de sef al Directiei Nationale Anticoruptie, iar pe de alta parte i-a cerut rituos presedintelui Klaus Iohannis sa respainga aceasta solicitare in eventualitatea in care ea va fi formulata oficial de catre ministrul Justitiei. Si domnul Ludovic Orban traieste intr-o realitate paralela.Si iata de ce: e important de semnalat ca niciun alt lider de partid nu a solicitat pana in prezent nici demiterea si nici pastrarea in functie a doamnei Laura Codruta Kovesi. Chiar si sefii celor doua Camere ale Parlamentului, in calitatea pe care o au, s-au abtinut sa faca afirmatii intr-un sens sau altul. De ce? Din simplul motiv ca, desi este fireasca preocuparea partidelor politice si Parlamentului pentru apararea drepturilor si libertatilor fundamentale ale omului, pentru domnia legii si pentru o Justitie performanta, niciunul dintre ei nu are dreptul sa calce linia rosie si sa decida ceea ce este exclusiv apanajul presedintelui Romaniei. Oare domnul Orban nu stie 1). Ca doar presedintele Romaniei o poate demite sau nu pe doamna Laura Codruta Kovesi?; 2) Ca numai ministrul Justitiei poate sau nu sa solicite o asemenea demitere? ; 3) Ca numai CSM, ca institutie, se poate pronunta in legatura cu activitatea rea sau buna a DNA institutie pastorita de Laura Codruta Kovesi, iar aceasta opinie, singura autorizata, este doar consultativa? Domnul Ludovic Orban ca persoana fizica poate sa-si exprime orice opinie si sa ceara chiar si luna de pe cer. Nu insa in calitate de lider al unui partid politic.In ceea ce-l priveste pe domnul Tudorel Toader, acesta afirma, inca din iarna anului trecut ca, in baza raportului Inspectiei Judiciare si a propriilor investigatii, a intocmit la randul sau un document cu o concluzie ferma in privinta doamnei Laura Codruta Kovesi. A facut in mai multe randuri precizarea, inca de anul trecut, ca opinia sa e clara, e ferma si e luata, singurul lucru ramas in suspans fiind momentul in care va fi comunicata presedintelui Romaniei si comunicata public. Facand acesta precizare, ministrul Justitiei a semnalat ca tine cont si de un alt element, numit oportunitate, atunci cand alege momentul in care isi comunica decizia. A crezut ca este oportun sa o faca in ultima zi de lucru a anului trecut, dar se pare ca s-a inselat si iata ca nici pana in acest moment inca nu s-a pronuntat. Toata lumea asteapta sa o faca azi.In mod ciudat se discuta intens asupra scenariului conform caruia domul Tudorel Toader ar urma sa se pronunte asupra carierei sefei DNA intr-o conferinta de presa mult asteptata. Cred ca si aceasa ipoteza tine tot de o lume paralela. De ce? Dintr-un motiv foarte simplu. Conform Constitutiei, daca ministrul de Justitie ia o decizie  vizand solicitarea demiterii doamnei Laura Codruta Kovesi, aceasa decizie este firesc ca mai intai sa-i fie prezentata Consiliului Superior al Magistraturii. Apoi, cu un verdict CSM de aprobare sau de respingere, care este facultativ, solicitarea trebuie sa ajunga pe masa presedintelui Romaniei. Care urmeaza sa se pronunte independent de opiniile domnului Ludovic Orban. Cred ca ar fi o lipsa elementara de politete si o rasturnare a procedurilor firesti daca, inainte de a cere demiterea doamnei Laura Codruta Kovesi, domnul Tudorel Toader ar face o sezatoare cu jurnalistii.Rostul unei conferinte de presa ar fi doar acela de a explica opiniei publice de ce, cu toata presiunea existenta, el decide totusi sa nu solicite demiterea sefului DNA. Este singurul scenariu in care ministrul Justitiei s-ar putea pronunta public inainte de a informa CSM-ul si pe presedintele Klaus Iohannis. Prin urmare, cine isi doreste ca lucrurile sa inceapa astazi printr-o conferinta de presa, isi doreste instinctiv ca doamna Laura Codruta Kovesi sa nu fie demisa."}