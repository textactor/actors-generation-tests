{"id":640210,"title":"Maricel Popa: \"Mihai Chirica este exclus din PSD\" - VIDEO","content":"Sedinta de plen a Biroului Permanent Judetean (BPJ) a ajuns la final, rezultand excluderea primarului Mihai Chirica din PSD.Dupa citirea integrala a raportului intocmit de Comisia de Etica, 18 membri din cei 21 prezenti au votat pentru excluderea primarului Mihai Chirica, viceprimarului Gabriel Harabagiu si presedintelui executiv al PSD Iasi, Sorin Iacoban. Totodata, Paul Boisteanu, presedinte interimar al Organizatiei Municipale si Gabriel Teodorescu, secretarul general al filialei iesene au primit avertisment. La incheierea sedintei BPJ, presedintele PSD Iasi Maricel Popa a facut o serie de declaratii:\"Comisia de Etica este independenta de partid, deci nimeni nu a avut nicio incluziune. Niciun membru BPJ nu face parte din comisie. Astfel, am luat la cunostinta raportul, s-a supus la vot si cu o majoritate covarsitoare primarul Mihai Chirica, viceprimarul Gabriel Harabagiu si presedintele executiv Sorin Iacoban au fost exclusi din partid, 18 membri din cei 21 prezenti votand pentru aceasta decizie. Conform statutului si a codului de etica, astazi sunt exclusi din partid. Au dreptul sa faca contestatie la Bucuresti, la forurile superioare. Mentionez ca decizia finala in privinta domnului Chirica va fi validata de Comitetul Executiv National\", a aratat Popa."}