{"id":640093,"title":"Directorul turneului de la Dubai, avertisment pentru Simona Halep: \"Interesant de vazut cum va face fata\"","content":"Simona Halep a primit un wild-card pentru turneul WTA de la Dubai, însa directorul turneului din Emiratele Arabe Unite îi prevede un traseu dificil numarului 2 mondial. Salah Tahlak e convins ca toate adversarele vor face totul pentru a o învinge pe românca la turneul de categorie Premier.\"Suntem încântati ca Halep va reveni la Dubai. Sunt câteva jucatoare care îi vor pune serios la încercare tenacitatea si abilitatile. Sigur se vor stradui împotriva celor sapte jucatoare din top 10, sau a celor cinci foste lidere mondiale care au în total patru titluri de Grand Slam în palmares. Va fi foarte interesant de vazut cum va face fata provocarii\", a declarat directorul turneului de la Dubai.Alaturi de Simona Halep, la Dubai vor mai participa si jucatoare precum Garbine Muguruza, Maria Sharapova, Petra Kvitova, Elina Svitolina, Angelique Kerber, Madison Keys si Karolina Pliskova.Halep nu a participat anul trecut la turneul din Emirate, pe care l-a câstigat în 2015, dupa o finala câstigata în doua seturi, 6-4, 7-6 (4) contra cehoaicei Karolina Pliskova.Desemnata cea mai buna jucatoare a lunii ianuarie, Simona Halep ar trebui sa joace si saptamâna viitoare, la turneul Premier 5 de la Doha.\nConstanteanca va rata partida de Fed Cup a României contra Canadei, de la finalul acestei saptamâni, de la Cluj, deoarece se afla în refacere dupa problemele la glezna avute la Australian Open. Duelul dintre România si Canada si turneele de la Doha si Dubai vor fi transmise în direct de Digi Sport."}