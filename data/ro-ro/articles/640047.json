{"id":640047,"title":"Iesenii pot zbura spre o noua destinatie","content":"Wizz Air, cel mai mare transportator aerian din Romania, dar si una dintre companiile aeriene cu cea mai mare crestere in Europa, anunta astazi deschiderea unei noi destinatii de pe Aeroportul International Iasi spre Bruxelles (Charleroi), din 8 iulie. Pasagerii care isi planifica in aceasta perioada calatoriile pe aceasta ruta, isi pot rezerva deja bilete de la doar 99 RON*/19.99 euro pe wizzair.com.Wizz Air si-a inceput operatiunile de la Aeroportul International Iasi in 2013, iar de atunci a investit constant in reteaua in permanenta dezvoltare, cautand intotdeauna sa ofere clientilor sai mai multe oportunitati de calatorie la preturi reduse. Cea de-a doua aeronava alocata bazei din Iasi va sosi in iulie si va asigura operarea zborurilor pe sapte rute noi din Iasi spre Eindhoven (Olanda), Dortmund (Germania), Salonic (Grecia), Billund (Danemarca), Malmo (Suedia), Paris Beauvais (Franta) si Charleroi (Belgia). In 2018, compania ofera, in total, mai mult de 578.000 de locuri la vanzare, pe 15 rute, spre 11 tari, ceea ce inseamna o crestere cu 55% a capacitatii totale de la Iasi de la an la an. Odata cu extinderea operatiunilor pe acest aeroport, WIZZ va avea un echipaj local format din 70 de angajati directi, iar noi sesiuni de recrutare vor avea loc pe 3 martie, la Iasi. Sorina Ratz, Communications Manager la Wizz Air declara: ”Ne bucuram sa anuntam astazi, pentru pasagerii din regiunea Moldovei, deschiderea unei noi rute asteptate spre Bruxelles, Belgia. Anul acesta extindem reteaua noastra din Iasi cu sapte noi rute, ceea ce subliniaza angajamentul de a aduce si mai multe oportunitati accesibile de calatorie pentru pasageri. Echipajul nostru prietenos abia asteapta sa ii intimpine la bord pe pasageri, pe oricare dintre cele 15 rute disponibile acum de pe Aeroportul International din Iasi”.Monica Nichitus, Director General Provizoriu, Aeroportul International Iasi: „Multumim partenerului nostru Wizz Air pentru sprijinul constant si interesul privind conectarea Iasului si a intregii regiuni a Moldovei cu orase europene importante. Vestea ca portofoliul de rute de la Aeroportul Iasi va mai include o ruta directa Iasi-Bruxelles (Charleroi) ne da speranta ca sansele de dezvoltare ale aeroportului nostru si implicit ale economiei locale sunt foarte mari. Incepand din luna iulie, locuitorii Moldovei vor calatori, pentru prima data, gratie companiei Wizz Air, spre tari din Nordul Europei, iar prin introducerea zborului anuntat astazi, de la Aeroportul Iasi vor fi mai multe zboruri saptamanale spre capitala Europei, o reusita ce face posibila realizarea unor legaturi cu alte zone din nord-estul continentului. Speram ca aceasta ruta va fi operata cu succes inca de la inceput, Bruxelles fiind un important centru adminstrativ, universitar, turistic, economic si multicultural. Consolidarea bazei Wizz Air la Iasi, prin deschiderea de rute spre cat mai multe destinatii, demonstreaza, inca o data, ca am realizat o investitie importanta pentru comunitate si, in acelasi timp, inseamna stabilitatea si dezvoltarea intregii regiuni”."}