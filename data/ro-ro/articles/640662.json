{"id":640662,"title":"Vladimir Putin a analizat stadiul pregatirilor pentru CM 2018. Intalnire la Moscova cu presedintele FIFA","content":"Presedintele Rusiei, Vladimir Putin, l-a primit la Kremlin pe conducatorul Federatiei Internationale de Fotbal (FIFA), Gianni Infantino, împreuna cu care a analizat stadiul pregatirilor în vederea Cupei Mondiale 2018, informeaza agentia EFE.Reuniunea urma sa aiba loc la Soci, pe tarmul Marii Negre, însa Putin si-a anulat calatoria din cauza tragediei aviatice care a avut loc duminica, în apropiere de Moscova. Cu ocazia întrevederii, Infantino a tinut de altfel sa-i transmita condoleante lui Vladimir Putin dupa catastrofa aeriana soldata cu 71 de victime.Putin si Infantino au \"o relatie personala buna si constructiva\", a subliniat purtatorul de cuvânt al presedintiei ruse, Dimitri Peskov, care a adaugat ca \"Rusia este, în mare masura, pregatita pentru Mondialul de fotbal\".La precedenta sa vizita la Moscova, cu ocazia tragerii la sorti a grupelor CM 2018, care a avut loc pe 1 decembrie, presedintele FIFA s-a declarat \"convins\" ca turneul final al Cupei Mondiale din Rusia va fi \"cel mai bun din istorie\".\"Sunt convins ca Mondialul din Rusia va fi cel mai bun din istorie. Aceasta este misiunea noastra, sa organizam cea mai buna Cupa Mondiala. Din ceea ce am vazut, totul este pregatit, iar ceea ce nu este, va fi foarte curând\", a afirmat Infantino.FIFA a initiat, la sfârsitul lunii ianuarie, ultima etapa de inspectie a stadioanelor Cupei Mondiale, care trebuie sa fie pregatite, pe 1 aprilie, pentru gazduirea de meciuri oficiale, conform comitetului de organizare."}