{"id":640345,"title":"Unde au ajuns banii din Dosarul Microsoft","content":"Contracte supraevaluate si licente inutile cumparate pe bani grei de Guvernul Romaniei! Asa s-a produs prejudiciul calculat de procurorii anticoruptie in dosarul Microsoft, peste 66 de milioane de dolari. Intermediarii contractelor de licentiere au inclus in intelegerile parafate de stat servicii de consultanta in valoare de zeci de milioane de dolari. Acestea nu au fost niciodata prestate, insa banii au fost platiti, sustin anchetatorii.Pentru ca presupusele fapte de abuz s-au prescris, procurorii i-au trimis acum in judecata doar pe beneficiari, cei care sunt acuzati ca au trecut profitul prin mai multe conturi, justificand tranzactiile prin contracte false, tocmai pentru a justifica incasarile.In 2012, Claudiu Florica, angajat al Fujitsu Austria si cel care a semnat cele doua contracte, era pus sub acuzare pentru inselaciune, scrie Digi24.ro. In 2013, DNA incepe sa investigheze modul in care s-a incheiat, in 2004, contractul de licentiere si actele aditionale. Asa au descoperit ca Guvernul a platit in toamna lui 2004 o transa de peste 19 milioane de dolari pentru inchirierea unor licente care nici macar nu puteau fi folosite.Secretariatul General al Guvernului a achitat firmei din Austria peste 19 milioane de dolari, din care a fost acoperit pretul licentelor, peste 7 milioane si jumatate de dolari. O suma similara a fost achitata pentru pretinse servicii de consultanta catre Profinet. De acolo, banii sunt transferati in contul unui offshore, de unde prin alte tranzactii, in contul personal al lui Dinu Pescariu si al unei firme controlate de un apropiat al lui Claudiu Florica.Circuitul financiar ar fi fost folosit, spun anchetatorii, la fiecare plata, asa ca cei doi oameni de afaceri au fost trimisi in judecata pentru spalare de bani. Asta, desi faptele de abuz in serviciu, care au generat profitul transferat prin circuit pentru a i se pierde urma, nu au mai putut fi investigate.\"DNA a facut patru rechizitorii in care au fost trimisi in judecata mai multi inculpati, printre care si doi fosti ministrii, unul din ei deja condamnat definitiv, iar procurorii au dispus masuri asiguratorii pentru recuperarea prejudiciului cauzat in cuantum de 62,5 milioane Euro si 22 milioane USD\", spune sefa DNA, Laura Codruta Kovesi."}