{"id":641246,"title":"VESTE SPECIALA pentru un mare COLEGIU din Iasi. A intervenit PRESEDINTELE Romaniei, Klaus Iohannis","content":"Dupa numeroase demersuri atat la autoritatile locale responsabile, dar mai ales la presedintele Romaniei, Klaus Iohannis, inimosul si profesionistul director al Colegiului National \"Stefan cel Mare\" din orasul Hirlau, judetul Iasi, prof. Aurel Neicu a reusit un lucru extraordinar. Unitatea educationala va avea un teren de sport modern.\"Pana la urma, am reusit, sigur ca si in urma demersurilor facute la Guvern, ME, Presedintie si a discutiilor cu primarul orasului. Astfel, s-au alocat peste 400 000 lei pentru realizarea terenului de sport. In sedinta Consiliului Local Hirlau, din 16 februarie 2018, s-a aprobat finantarea reabilitarii terenului de sport de la colegiul nostru. Dupa o serie de solicitari si demersuri, ne putem bucura de un vis împlinit, o certitudine de care aveam de multa vreme nevoie\", a declarat profesorul Neicu.De precizat ca primarul Radu Curca din orasul Hirlau si consilierii locali au aprobat finantarea proiectului de reabilitare a terenului.\"Doresc sa multumesc cu recunostinta, în numele meu personal, al întregului colectiv didactic al colegiului, al elevilor si parintilor pentru interesul acordat si sprijinul pentru îndeplinirea acestei nevoi stringente a scolii, care va permite, pentru multi ani de acum încolo desfasurarea unui act didactic de calitate si pentru orele de Educatie fizica si sport. Sportul este o disciplina care contribuie la dezvoltarea armonioasa, nu numai fizica a elevilor, ci întregeste un profil moral si comportamental pe care noi îl formam si la celelalte ore. De aceea, il asigur pe primarul orasului si pe consilieri de toata stima noastra, pentru ca si-au concentrat eforturile, cu rapiditate si eficienta, pentru dezvoltarea Colegiului \"Stefan cel Mare\", alocând o suma importanta pentru reamenajarea terenului de sport\", a completat directorul unitatii de invatamant preuniversitar."}