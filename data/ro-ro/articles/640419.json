{"id":640419,"title":"O noua parcare de mari dimensiuni va fi construita in centrul Iasului! Iata unde se va afla aceasta si cine...","content":"• Autoritatile locale au eliberat certificatul de urbanism pentru amenajarea unei parcari in zona zero a municipiului Iasi • Aceasta va fi amplasata in apropierea uneia dintre cele mai mari intersectii din oras si va functiona in regim privat • Aceasta este una dintre ultimele zone ramase neconstruite in centrul Iasului si se prevede ca, in urmatorii ani, sa apara mai multe cladiri inalte, dupa ce municipalitatea a stabilit desfiintarea spatiului verde in noul PUG al orasuluiProblema lipsei locurilor de parcare in municipiul Iasi va fi rezolvata partial dupa ce autoritatile locale au aprobat eliberarea unui Plan Urbanistic Zonal care prevede amenajarea unei parcari in zona cetrala a orasului. Este vorba despre zona parcului Ghica Voda, amplasata intre Hotel Europa si fosta Universitate \"Petre Andrei\", acolo unde exista o suprafata de circa 13.000 mp, iar doar jumatate din acest teren se afla in proprietate publica.Recent, prin adresa 133/12/1/2018, compania SC Chelsea ARG SRL a primit Certificatul de Urbanism care prevede \"Amenajare parcare (cu pavele si borduri) pe suport existent, instalare bariera si imprejmuire teren proprietate, amenajare cu caracter provizoriu pe durata contractului de inchiriere\", dupa cum se arata in Certificatul de Urbanism 133/12/1/2018 eliberat pentru numarul cadastral 18831.Practic, este vorba despre o parcare privata supraterana care va fi imprejmuita si dotata cu bariere si care va fi amenajata intr-o portiune cuprinsa intre strazile Anastasie Panu, Elena Doamna si Ghica Voda.Beneficiarul lucrarilor, compania SC Chelsea ARG SRL, a fost infiintata in anul 2012 si este administrata de fostul viceprimar Gabriel Surdu. Omul de afaceri a intentionat in trecut sa realizeze mai multe proiecte imobiliare pe terenul respectiv, insa acestea nu au prins lumina zilei.\"Este vorba despre o parcare cu imprejmuire si bariera pe care o vom face acolo. Este anormal ca lumea sa lase masinile pe acel spatiu neamenajat, iar noi sa platim impozit la Primarie pentru teren. Este vorba despre o parcare cu plata. Va fi un beneficiu, cu cat sunt mai multe parcari, cu atat mai putine masini sunt la strada. Deocamdata, ne axam la stadiul de parcare, iar in viitor, in functie de ce se va intampla, poate vom construi si un bloc in aceasta zona\", a explicat Gabriel Surdu, administrator SC Chelsea ARG SRL.Terenul respectiv este detinut prin intermediul companiei Terramold Invest, controlata de acelasi Gabriel Surdu. In aceeasi zona, mai sunt proprietari Consiliul Local, cu 6.500 mp, companii precum Agenta Consulting SRL, Iasi Business Center SRL sau Venus Court SRL, dar si mai multe persoane fizice.Acestia au depus de-a lungul timpului mai multe PUZ-uri care au fost respinse la momentul respectiv. Odata cu adoptarea noului PUG, insa s-a decis ca zona verde cuprinsa intre strazile Anastasie Panu, Elena Doamna si Ghica Voda sa fie desfiintata si s-a permis construirea de cladiri cu regim de inaltime P+4."}