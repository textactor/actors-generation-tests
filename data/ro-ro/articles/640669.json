{"id":640669,"title":"Se intorc ninsorile. Iasul intra sub cod galben de zapada si vant puternc","content":"Incepand de astazi, 14 februarie, ora 11:00, si pana maine, 15 februarie, ora 11:00, judetul Iasi va intra sub incidenta codului galben de ninsori abundente si viscol puternic. Administratia Nationala de Meteorologie (ANM) a emis un cod galben pentru judetele din Regiunea de Nord- Est, dar si pentru cateva din zona centrala, printre fenomele vizate fiind ninsori abundente, local viscolite, depunere de strat consistent de zapada.\"În intervalul mentionat, ninsori temporar însemnate cantitativ (în general 20- 25 l/mp) cu depunere de strat de zapada consistent vor fi în estul Carpatilor Meridionali, în Carpatii Orientali, în cea mai mare parte a Moldovei si local în nordul Munteniei. Vântul va prezenta intensificari temporare, cu viteze în general de 45-50 km/h, iar la altitudini de peste 1.500 metri, în special în Carpatii de Curbura, cu rafale de peste 70 km/h, astfel ca vor fi intervale cu ninsoare viscolita si vizibilitate redusa. În functie de evolutia si intensitatea fenomenelor meteorologice, Administratia Nationala de Meteorologie va actualiza prezentul mesaj\", se arata in informarea Administratiei Nationale de Meteorologie. Deja autoritatile iesene au trecut la verificarea bazelor de deszapezire din judet.\"Având în vedere ca pentru urmatoarele doua zile se anunta caderi importante de zapada pe raza judetului Iasi, am verificat doua baze de deszapezire gestionate de Directia Regionala de Drumuri si Poduri Iasi. Am fost la Poieni si la Valea Lupului pentru a discuta cu reprezentantii directiei si pentru a verifica daca sunt pregatiti pentru ninsoarea anuntata pentru zilele de miercuri si joi. Am constatat ca exista suficient material antiderapant, iar utilajele sunt pregatite pentru interventii. De altfel, pe anumite tronsoane s-a intervenit inclusiv astazi (ieri-n.r.) pentru a mentine circulatia auto în limite normale, iar cetatenii sa fie în siguranta\", a spus prefectul Marian Serbescu."}