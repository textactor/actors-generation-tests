{"id":640832,"title":"Microbuz burdusit cu tigari de contrabanda","content":"Echipele din cadrul Inspectoratului Teritorial al Politiei de Frontiera Iasi, împreuna cu inspectorii vamali, au descoperit mii de tigarete de provenienta Duty Free pe care un cetatean ucrainean a încercat sa le introduca ilegal în tara, ascunse sub patul din cabina autocamionului pe care îl conducea.În urma cu doua zile, în jurul orei 15:00, s-a prezentat pentru efectuarea formalitatilor de control, pentru a intra în tara, conducând un ansamblu auto, înmatriculat în Lituania, cetateanul ucrainean Sergiy R., în vârsta de 46 de ani.În baza unor informatii detinute, politistii de frontiera au solicitat inspectorilor vamali efectuarea unui control amanuntit asupra mijlocului de transport, ocazie cu care a fost descoperita, ascunsa sub patul din cabina autocamionului, cantitatea de 7.600 de tigarete, marca Marble, de provenienta Duty Free.\"Conform prevederilor legale, a fost luata masura retinerii tigarilor în valoare totala de 4.560 lei si sanctionarea contraventionala a barbatului cu amenda în cuantum de 7.500 lei\", au declarat reprezentantii Inspectoratului Teritorial al Politiei de Frontiera Iasi."}