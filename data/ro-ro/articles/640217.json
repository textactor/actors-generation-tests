{"id":640217,"title":"Reactia Elenei Udrea dupa zvonurile privind plecarea ei in Costa Rica: \"Unii nu au avut somn\"","content":"Elena Udrea reactioneaza pe Facebook, in urma informatiilor privind lipsa ei de la proces si plecarea in Grecia, spunand ca „unii nu au avut somn” si, dupa miezul noptii, s-au apucat sa imprastie „pe surse”, avand „ordin pe unitate”, ca ea „a parasit tara”. Udrea afirma ca a mai plecat din tara si o va face si de acum inainte si ca o priveste „fix” pe ea daca pleaca in vacanta sau cu treaba sau daca merge in Costa Rica sa o viziteze pe Alina Bica sau daca s-ar plimba cu ea la Paris.„Unii nu au avut somn si, dupa miezul noptii, s-au apucat sa imprastie «pe surse» ca «Elena Udrea a parasit tara»!!!!!! Asa, si??? Si ce daca «am parasit tara»??? Ce va agita atat de tare de nu dormiti noaptea din cauza mea? Sau ati primit ordin pe unitate sa va ridicati din scutece si sa va lamentati pe net? «Am parasit tara» de nu stiu cate ori pana acum si o sa o mai «parasesc» oricand e nevoie. Ca plec cu treaba sau plec in vacanta, ma priveste fix pe mine. La fel cum si daca as merge sa o vizitez pe Alina Bica in Costa Rica sau m-as plimba cu ea la Paris, ar fi fix problema noastra. Asa ca pe loc repaus pana la noile ordine!”, scrie Elena Udrea, vineri, pe Facebook.Ea sustine ca cine chiar ar fi vrut sa se stie unde este in aceste zile putea afla usor, pentru ca „nu este niciun secret, ba chiar este o informatie oficiala”.Elena Udrea nu s-a prezentat joi la procesul privind finantare ilegala a campaniei electorale din 2009, iar avocatul sau a confirmat ca fostul ministru a plecat in Grecia, la Atena.„Doamna Udrea a depus la instanta inscrisuri care dovedesc ca este in imposibilitatea de a aparea in fata instantei pentru o anumita perioada de timp. Aseara mi-a confirmat ca se afla la Atena”, a declarat, pentru Hotnews, avocatul Elenei Udrea.In legatura cu termenul procesului, Chiciu a declarat ca sedinta a fost amanata din cauza ca un alt inculpat nu avea avocat. Urmatorul termen a fost programat in 26 februarie, iar in dosarul Gala Bute este termen in 8 martie."}