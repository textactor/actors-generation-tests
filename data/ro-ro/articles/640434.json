{"id":640434,"title":"Plus si minus la salarii. Angajatii din industria petrolului, cei mai \"castigati\"","content":"Salarii la extreme in Romania. Datele de la INS pentru anul trecut arata ca majorarile cele mai mari au revenit angajatilor din industria petrolului. In acest domeniu, castigul mediu net a urcat la finalul anului trecut la 9.200 de lei. La polul opus au fost cei care lucreaza in turism si restaurante, cu un castig mediu net care nu a depasit 1.500 de lei.Marii castigatori au fost angajatii din industria extractiva si mai ales cei care lucreaza in extractia de petrol si gaze. Pentru ei, anul a adus cresteri de aproape 60%.Motive de bucurie au avut si angajatii din administratia publica. In cazul lor, cresterea salariala a fost de 24%, precizeaza Luiza Gireada, jurnalist TVR.In alte domenii, cresterea a fost apropiata de rata anuala a inflatiei, de 3,3%. In constructii, de exemplu, angajatii au fost afectati de intarzierea unor proiecte de investitii publice.Daca in constructii salariul mediu se apropie de 2.000 de lei, in alte domenii e si mai mic, in ciuda unor cresteri anuale de 10%. In situatia aceasta sunt angajatii din hoteluri si restaurante, cei din fabricile de imbracaminte sau din cele de mobila.Cu totii asteapta sa vada daca si dupa transferul contributiilor salariile vor ramane la fel sau vor scadea, mai ales ca aproape jumatate dintre patroni nu au majorat pana acum sumele brute.Dintre bugetari, angajatii din sanatate au avut anul trecut cresteri salariale medii de 6%. Anul acesta ar urma sa aduca cresteri intre 70 si 172% chiar din martie.In decembrie, salariul mediu net a fost de 2.629 de lei, sustinut de primele de sarbatori acordate in unele companii."}