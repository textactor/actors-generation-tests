{"id":640848,"title":"6 trucuri pentru a obtine un pret mai bun cand cumperi o masina la mana a doua","content":"Piata masinilor second hand reprezinta pentru multi soferi singura posibilitate viabila de a achizitiona o masina puternica la un pret accesibil. De altfel, sectorul masinilor la mana a doua este si cel mai activ. In 2017, in Romania, Registrul Auto a constatat ca peste 500.000 de unitati second hand au fost inregistrate, spre deosebire de zona masinilor noi, unde anul trecut s-au inmatriculat putin peste 100.000 de unitati. Daca procesul de achizitionare a unei masini noi este simplu, atunci cand cauti un model second hand, e important sa stii cum sa negociezi si unde sa te uiti pentru a gasi cele mai bune preturi.1. Nu te uiti unde trebuieTargurile de masini si site-urile auto pentru modele second hand sunt cele mai frecventate locuri de catre cumparatorii care doresc un model la mana a doua. Desi poti gasi marci auto importante la preturi accesibile, aceste zone nu iti garanteaza cel mai bun pret de pe piata. Sunt sanse mult mai mari ca, daca urmaresti cu atentie sectorul de executari silite, sa gasesti oferte excelente pentru marcile tale preferate.2. Inspecteaza masina alaturi de un mecanicDincolo de pretul avantajos, o masina la mana a doua reprezinta si un pachet de riscuri pe care tu, cumparatorul, trebuie sa ti le asumi. Una dintre cele mai bune masuri de siguranta pe care le poti lua este inspectia masinii facuta alaturi de un mecanic auto. Acesta poate identifica probleme ascunse ale automobilului, care mai departe s-ar putea transforma in costuri neprevazute pentru tine. O masura de preventie atat de simpla iti va oferi un avantaj urias in procesul de negociere. Poti veni astfel cu argumente clare in fata proprietarului de ce acesta ar trebui sa scada pretul automobilului.3. Sa nu dai de inteles ca iti place la nebunie modelulPastreaza entuziasmul acasa atunci cand pleci la o negociere pentru achizitionarea unei masini. Una dintre marile capcane in care cumparatorii pica este de a se manifesta foarte sincer in fata vanzatorului. Daca acesta simte si stie ca iti place masina sa, nu va lasa la pret in niciun caz. Fii rece si cerebral in timpul discutiilor si fa-l pe cumparator sa se considere norocos ca il scapi de acea masina.4. Documenteaza-te de fiecare dataNu te prezenta niciodata la o negociere fara sa te documentezi in prealabil. Citeste despre modelul pe care urmeaza sa-l vezi, afla care sunt cele mai frecvente probleme de care proprietarii se lovesc si fa-ti un pret mediu cu care acel model se vinde in general. Stabileste un plafon maxim pe care ai fi dispus sa-l atingi si fa-ti o strategie prin care poti micsora pretul automobilului.5. Incearca sa rezolvi achizitia pe locDe multe ori se intampla ca o negociere sa mearga excelent, oferta facuta de tine sa fie convenabila pe loc, dar vanzatorul sa iti ceara 24 de ore timp sa se gandeasca. Apoi primesti un telefon in care acesta iti va cere un pret mai mare. Intre timp, tu deja te vizualizezi proprietar si incepi sa-ti faci planuri. Aceasta este una dintre tehnicile de vanzari pentru care multi cumparatori nu sunt pregatiti. Evita aceasta situatie si prezinta-te de fiecare data cu banii numerar la tine si arata-i proprietarului ca esti dispus sa platesti pe loc si sa finalizezi tranzactia cat mai repede. In acest fel, ii vei oferi vanzatorului tentatia de a accepta banii din fata sa.Tine minte ca orice amanare a unei tranzactii se poate traduce in cele mai multe cazuri in esecul de a ajunge la un comun acord. Atunci cand vrei sa cumperi un model la mana a doua, urmareste-ti de fiecare data bugetul, semnaleaza probleme, chiar si minore, atunci cand exista si cauta mereu in locurile care iti vor oferi cele mai bune preturi pentru masina mult dorita."}