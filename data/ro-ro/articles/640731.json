{"id":640731,"title":"Cod galben de ninsori abundente si viscol la Iasi. Mare atentie la drum","content":"ANM a emis pentru aceasta dimineata o atentionare Cod galben de ninsori abundente, viscol si depuneri de strat consistent de zapada. Atentionarea este valabila incepand cu ora 11:00 si este valabila pana maine, 15 februarie 2018, la aceeasi ora. Pe acest fond, drumarii anunta ca sunt pregatiti sa intervina pentru asigurarea unor bune conditii de circulatie drumurile nationale, astfel incat sa diminueze riscul de blocaje si de accidente rutiere. „Mentionam ca, la acest moment, in bazele noastre de la Sectiile de Drumuri Nationale si districte din judetele Moldovei avem pregatite 75 de autoutilaje de deszapezire proprii si 347 inchiriate, conform contractelor, la care se adauga alte 117, la cerere. Chiar daca unii dintre romani se pregatesc sa sarbatoreasca Ziua Indragostitilor, drumarii nostri sunt pregatiti pentru o noua noapte alba, fiind mobilizati 24 de ore din 24 pentru asigurarea unor conditii optime de circulatie participantilor la trafic din zona Moldovei si nu numai”, a declarat Ovidiu Mugurel Laicu, director general regional al DRDP Iasi.Reamintim ca, potrivit atentionarilor meteo, in intervalul 14 februarie, ora 11 – 15 februarie, ora 1, se vor consemna ninsori temporar insemnate cantitativ (20-25 l/mp), cu depunere de strat de zapada consistent vor fi in estul Carpatilor Meridionali, in Carpatii Orientali, in cea mai mare parte a Moldovei si local in nordul Munteniei. Vantul va prezenta intensificari temporare, cu viteze in general de 45-50 km/h, iar la altitudini de peste 1.500 m, in special in Carpatii de Curbura, cu rafale de peste 70 km/h, astfel ca vor fi intervale cu ninsoare viscolita si vizibilitate redusa.La acest moment, ninge slab in Suceava, Falticeni, Pascani, Vatra Dornei, Campulung Moldovenesc, DN2E (zona Vicovu de Sus), Barlad, dar si pe raza judetelor Bacau si Iasi. Temperatura aerului este cuprinsa intre -2°C la Suceava, Campulung Moldovenesc si Botosani si +2°C la Galati. Pe raza DRDP Iasi se actioneaza in regim de patrulare cu 72 de autoutilaje.\"Recomandarea noastra pentru soferi este aceea de a circula cu prudenta pe drumurile nationale, cu informarea prealabila asupra conditiilor meteo si, mai ales, cu echiparea corespunzatoare a autovehiculelor pentru sezonul rece. DRDP Iasi sta la dispozitia participantilor la trafic pentru orice informatii despre starea drumurilor nationale din zona Moldovei, prin Dispeceratul sau deschis in regim de permanenta – tel. 0232/213168. Informatii actualizate despre starea vremii si a carosabilului pot fi obtinute si de la Dispeceratul CNAIR, la numerele de telefon 021/264.33.33; 021/9360, precum si de pe paginile noastre web, www.drdpiasi.ro, respectiv www.cnadnr.ro – DISPECERAT – Situatia Drumurilor Nationale\", au mai transmis reprezentantii DRDP Iasi."}