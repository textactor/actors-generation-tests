{"id":640107,"title":"Jucariile vandute in Iasi vor fi verificate de Protectia Consumatorilor","content":"Comisarii din cadrul Comisariatului Judetean pentru Protectia Consumatorilor (CJPC) din Iasi vor verifica operatorii economici din Iasi care vand jucarii. Acestia se vor asigura ca patronii din municipiu respecta legislatia in vigoare privind Protectia Consumatorilor. In caz contrar, risca amenzi drastice.Comisarii vor verifica daca produsele pentru copii vandute in Iasi au etichete, preturile afisate, instructiuni de utilizare. In ultimii ani, de fiecare data cand verificau aceste tipuri de produse destinate copiilor, lipseau instructiunile de utilizare. Comisarii atrag atentia ca etichetarea este foarte importanta în conditiile în care jucariile sunt din ce în ce mai complexe.\"Marcajul CE este garantia ca jucariile au fost evaluate din punctul de vedere al sigurantei si sunt conforme cu normele europene. Jucariile din zilele noastre sunt din ce în ce mai complexe, necesita asamblare, contin parti mici, care se desprind si care pot fi înghitite usor de catre copii, contin magneti, de cele mai multe ori destul de puternici care, înghititi, pot provoca rani grave sau fatale. De aceea, avertismentele, precautiile si instructiunile de utilizare sunt foarte importante, referindu-se la pericolele inerente si riscurile de vatamare legate de utilizarea jucariilor precum si modurile în care pot fi evitate. Cu cât jucaria este mai complexa, cu atât atentia parintilor la existenta si corectitudinea informatiilor si avertismentelor trebuie sporita\", au declarat reprezentantii CJPC Iasi."}