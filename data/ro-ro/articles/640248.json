{"id":640248,"title":"Universitatea Tehnica din Iasi a demarat proiectul intitulat \"Sustinerea Mediului Antreprenorial din...","content":"Universitatea Tehnica (TUIASI) \"Gheorghe Asachi\" din Iasi a demarat, la mijlocul lunii trecute, proiectul \"SMARTER - Sustinerea Mediului Antreprenorial din România prin Tactici Economice Regionale\" contract POCU/82/3/7/106188 cu finalizare în 15 ianuarie 2021. Acesta este co-finantat prin Programul Operational Capital Uman 2014-2020 Axa prioritara 3 - Locuri de munca pentru toti.Valoarea totala eligibila a proiectului este de 11.123.069 lei, din care 11.047.248 lei reprezinta finantare nerambursabila. În contextul în care Regiunea Nord-Est ocupa locul VI la nivel national în ceea ce priveste numarul de companii locale active, detinând 10.66 la suta din numarul total al unitatilor înregistrate la nivel national si acest numar este un indicator care semnaleaza intensitatea spiritului antreprenorial dintr-un anumit teritoriu.\"Totul vizeaza cresterea gradului de ocupare în Regiunea de Dezvoltare Nord – Est prin crearea de noi locuri de munca în întreprinderi non-agricole din zone urbane, cu accent pe dezvoltarea competentelor si sustinerea initiativelor antreprenoriale. Categoriile de grupuri tinta vizate au fost stabilite prin aplicarea unui formular de identificare a nevoilor antreprenoriale si astfel proiectul SMARTER se adreseaza persoanelor cu statut de angajat, studentilor, antreprenorilor, somerilor si persoanelor inactive\", arata dr. ing. Ionut Dulgheriu - manager de proiect.Mai departe, prin implementarea proiectului se asteapta obtinerea urmatoarele rezultate: cresterea gradului de ocupare prin intermediul înfiintarii a 47 de noi firme si implicit crearea a minim 94 de noi locuri de munca; imbunatatirea competentelor antreprenoriale prin intermediul unui program de formare antreprenoriala acreditat, la care vor participa 384 de persoane cu vârsta de peste 18 ani domiciliate în Regiunea de Dezvoltare Nord-Est; promovarea culturii antreprenoriale prin intermediul a 12 workshop-uri de informare si promovare, un workshop de diseminare a bunelor practici  precum si elaborarea unei propuneri de politici publice de sustinere."}