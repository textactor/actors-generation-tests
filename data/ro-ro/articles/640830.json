{"id":640830,"title":"Amenzi pentru constructorii care depoziteaza materiale si deseuri pe domeniul public","content":"În vederea protectiei mediului si mentinerii curateniei pe raza municipiului Iasi, echipele din cadrul Biroului Protectia Mediului al Primariei Iasi au desfasurat o serie de controale în zona strazii Moldovei, ocazie cu care a reiesit faptul ca unii constructori nu respecta \"Regulamentul privind respectarea conditiilor de protectia mediului în timpul executarii lucrarilor de construire în Municipiul Iasi\".Astfel, s-au constatat depozitari de materiale de constructii pe domeniul public, lipsa împrejmuirilor de protectie în zona cailor de acces, nefolosirea rampei de spalare a anvelopelor în zona de santier, precum si depozitari de materiale de constructii în interiorul santierelor fara a fi acoperite.Având în vedere aspectele mentionate, politistii locali au somat administratorii societatilor de constructii, ca, în cel mai scurt timp, sa dispuna masuri de intrare în legalitate. În urma controalelor efectuate ulterior, nu au mai fost constatate aspecte de natura celor precizate.\"Lucratorii institutiei noastre vor continua actiunile de monitorizare si verificare a santierelor din municipiul Iasi si, acolo unde vor fi constatate abateri de la prevederile legale, vor fi aplicate sanctiuni contraventionale cu amenzi cuprinse între 500 si 2.500 lei, conform actului normativ mentionat\", a declarat Daniel Ungureanu, purtator de cuvant al Politiei Locale Iasi."}