{"id":640475,"title":"Scapi de cangrena doar cu bisturiul","content":"Doua randuri de dezvaluiri facute ieri in ceasul noptii demonstreaza, de data asta fara nici un fel de echivoc, ca Directia Nationala Anticoruptie este o institutie cangrenata. Iar cangrena – poate confirma acest lucru orice medic – pentru a nu se generaliza, trebuie extirpata. Cu bisturiul. Este deja tarziu si ma mir ca pana acum domnul Tudorel Toader, ministrul Justitiei, care in mod constitutional este imputernicit sa ia aceasta masura, nu i-a solicitat presedintelui Klaus Iohannis demiterea Laurei Codruta Kovesi.In multe bilanturi festiviste, dar si in simple declaratii de presa, doamna Laura Codruta Kovesi s-a exprimat in legatura cu DNA Prahova, in sensul ca aceasta este o unitate de  elita a institutiei pe care o conduce. In acest moment, unul dintre procurorii cheie din DNA Prahova, dupa un an de tergiversari, a fost in fine eliminat din corpul procurorilor pentru grave incalcari deontologice si care, mai devreme sau mai tarziu, va raspunde si penal pentru faptele sale. Acest procuror, pe nume Mircea Negulescu, poreclit Portocala, a lucrat mana in mana cu procurorul sef DNA pe nume Lucian Onea. Dupa ce, intr-un nesfarsit serial de inregistrari si marturii, opinia publica a vazut ”cum paradea la oameni” procurorul Negulescu, cum raspundea la comenzi politice si cum executa oameni politici pentru a face jocurile de politie politica ale DNA, iata ca astazi avem revelatia modului in care a operat si seful acestuia. Domnul Lucian Onea. Si mai mult decat atat. Rezulta in mod indubitabil ca doamna Laura Codruta Kovesi nu numai ca a fost permanent la curent cu ceea ce se intampla, dar a si dirijat in mod direct operatiuni de politie politica.Fiindca tot duminica seara am mai avut o dezvaluire de mari proportii, care nu are cum sa nu zguduie varful DNA. Unul dintre procurorii si, la un moment dat, cei mai apreciati din DNA, doamna Mihaela Iorga Moraru, a relatat cum doamna Laura Codruta Kovesi i-a solicitat sa execute un demnitar politic in scopul de a para instalarea unui prim-ministru si a unui ministru al Justitiei. Cu subiect si predicat. Iar personajul care denunta public aceasta operatiune este nu numai un jurist, ci si, asa cum afirma colegii ei, un jurist de marca al institutiei, care inca este condusa de doamna Laura Codruta Kovesi.Revenind la episodul care face obiectul ultimului scandal legat de DNA Prahova, cred ca este util sa fac doua precizari. Santajul exercitat de catre procurorii DNA a avut drept tinta nu un borfas oarecare, nici macar un cetatean obisnuit, ci un membru al Parlamentului Romaniei. Un parlamentar al Romaniei a fost santajat in mod criminal in scopul de a fi transformat nici macar in denuntator, ci in participant la falsificarea de probe, in scopul incriminarii unui prim-ministru. Si, implicit, a fost santajat astfel tatal acestui parlamentar, care era presedinte al Consiliului Judetean Prahova si sef al uneia dintre cele mai puternice organizatii judetene PSD. Iar ca santajul sa fie si mai concludent, el a fost exercitat si asupra surorii parlamentarului, astazi ea insasi parlamentar. In acest ultim caz, santajul a avut si conotatii de natura sexuala.Daca unor demnitari ai statului roman li s-a putut intampla asa ceva, este usor de tras concluzia ca cinismul si cruzimea cu care asemenea procurori DNA au actionat impotriva altor persoane, cu o notorietate mai mica sau chiar inexistenta, au fost ridicate la cote si mai inalte.A doua observatie este ca, iata, intr-un efort disperat de a se apara pe el si de a-si apara familia, un parlamentar care nu stiu daca este jurist ca pregatire, dar in orice caz nu este un practician, a reusit sa conceapa, sa puna la cale si sa execute o ancheta ca la carte desfasurata impotriva unor procurori ”de elita” DNA. Care sunt atat de dati peste cap de respectiva dezvaluire incat, in cateva ore, pe parcursul noptii de duminica spre luni, au si elaborat un comunicat din care aflam ca tot noaptea ei ar fi constatat faptul ca dezvaluirile lui Cosma reprezinta o simpla facatura si o tentativa de santaj. Ceea ce i-a determinat, tot noaptea, sa-si formeze o suspiciune temeinica impotriva acestuia.Cum ar putea fi vindecat organismul DNA de o asemena cangrena? Cum altfel decat prin amputarea partii cangrenate? Daca nu cumva este prea tarziu. Daca nu care cumva ar fi mai bine ca Romania sa abandoneze pur si simplu acest experiment unic in Uniunea Europeana, care, iata, se dovedeste a fi nefast."}