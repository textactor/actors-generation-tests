{"id":640823,"title":"\"Regele Asfaltului\" a ramas fara masini. Vanzarea a avut loc la Iasi","content":"La inceputul acestei saptamani, Finantele iesene au organizat o licitatie privind valorificarea mai multor bunuri ce apartineau societatii Pa&Co International SRL, administrata de Costel Casuneanu, supranumit \"Regele Asfaltului\", datorita contractelor imense de asfaltare incheiate cu institutiile statului.In urma procedurii, din lista de bunuri, persoanele interesate au cumparat un autoturism Volkswagen Passat cu pret de adjudecare de 11.000 lei, fara TVA si o autoutilitara Mercedes Benz Sprinter, cu pret de adjudecare de 16.800 lei, fara TVA.Printre bunurile care nu au fost vandute se mai afla un autoturism Volkswagen Touareg, cu un pret de pornire de 29.100 lei, Wolkswagen Passat - 6.150 lei, Skoda Octavia - 10.575 lei, Toyota Land Cruiser, fabricat in 1976 - 99.900 lei, Toyota Land Cruiser, fabricat in 2008 - 47.250 lei si Wolkswagen Passat - 11.900 lei. Lista este completata de doua Mitsubishi Pajero, cu un pret de pornire de 8.550 lei fiecare.\"Cei interesati in cumpararea bunurilor sunt invitati sa se prezinte la termenul de vanzare la locul fixat in acest scop si pana la acel termen sa prezinte oferte de cumparare. Pentru participarea la licitatie, ofertantii depun, cu cel putin o zi inainte de data licitatiei, oferta de cumparare, dovada platii taxei de participare sau a constituirii garantiei sub forma scrisorii de garantie, reprezentand 10 la suta din pretul de pornire al licitatiei\", sunt condiitile impuse de organizatorii licitatii. Licitatia va fi reluata in termen de 30 de zile.\nÂ "}