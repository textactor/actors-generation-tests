{"id":640844,"title":"Studiu. Tot mai multi copii devin victime ale abuzurilor sexuale ″brutale″⁣ in mediul online","content":"Copiii sunt exploatati sexual si traficati in mediul online la o scara fara precedent in contextul progresului tehnologic, care permite agresorilor sa urmareasca victimele fara sa fie pedepsiti.Aceasta este concluzia unui raport dat publicitatii miercuri de o coalitie formata din institutii guvernamentale, ONG-uri si companii tehnologice, citat de Thomson Reuters Foundation.Raspandirea la nivel mondial a internetului de mare viteza si numarul tot mai mare de utilizatori de telefonie mobila alimenteaza traficul de persoane pentru “cybersex”, care a devenit ″o forma brutala de sclavie moderna″⁣, dupa cum se arata intr-un raport al aliantei internationale WeProtect, cu sediul in Marea Britanie.Din Marea Britanie si Statele Unite pana in India si Filipine, copiii sunt abuzati in transmisiuni difuzate in direct si vanduti pentru sex - de multe ori prin intermediul retelelor de socializare si prin site-uri de publicitate - in schimbul unor preturi tot mai mici, potrivit grupurilor pentru combaterea traficului de persoane.″Abuzarea copiilor in mediul online nu a fost niciodata mai facila″, a declarat fondatoarea WeProtect, Joanna Shields, pentru Thomson Reuters Foundation, la summitul ″End Violence Solutions″⁣, desfasurat in aceasta perioada in Stockholm, Suedia.″Tehnologia... le ofera infractorilor un acces fara precedent la victime, noi capabilitati si o incredere sporita pentru comiterea faptelor de abuz asupra copiilor pe scara larga″, a adaugat Joanna Shields, fost director executiv in cadrul Facebook si fost ministru pentru Securitate si Siguranta pe Internet in cadrul Guvernului britanic.Chiar daca nu sunt disponibile informatii cu privire la magnitudinea acestei infractiuni la nivel global, Organizatia Natiunilor Unite pentru Copii (UNICEF) estimeaza ca anual 1,8 milioane de copii ajung victime ale traficului de persoane.Abuzul copiilor in mediul online si traficul de persoane sunt dificil de abordat, deoarece infractiunile transcend frontierele, pe fondul unei coordonari limitate intre tari, in timp ce agresorii utilizeaza cele mai noi tehnologii pentru a fi cu un pas inaintea autoritatilor, se arata in raportul WeProtect.″Impunitatea a permis diversificarea metodelor lor de operare, rezultand amenintari noi si persistente″⁣, se mentioneaza in document.Raportul face apel la imbunatatirea cooperarii intre guverne, grupuri din societatea civila, companii tehnologice si agentiile care se ocupa cu aplicarea legii pentru a lua masuri contra acestui tip de infractiune cu o evolutie rapida.″Protejarea copiilor de aceasta forma contemporana de abuz de minori necesita (...) un parteneriat intre organismele de reglementare si companiile tehnologice″⁣, a declarat Bharti Patel, directorul organizatiei non-guvernamentale ECPAT din Marea Britanie.\n "}