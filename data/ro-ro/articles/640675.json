{"id":640675,"title":"A ajuns disperata la spital, dupa ce fiul ei a fost implicat intr-un grav accident rutier","content":"O femeie din Iasi a trecut prin clipe de groaza la inceputul acestei saptamani. Batrana in varsta de 73 de ani a venit la Unitatea de Primire Urgente a Spitalului \"Sf. Spiridon\" pentru a-si cauta fiul care a fost grav ranit intr-un accident rutier. Ajunsa aici, batrana a avut parte de o surpriza uriasa. Inainte de a-l cauta pe baiat in spital, aceasta a intrat in contact cu ceilalti pacienti aflati in sala de asteptare, care au instiintat-o ca s-ar putea sa fie vorba despre o inselaciune. In acel moment, femeia si-a contactat telefonic fiul, afland ca acesta nu patise nimic, fiind la serviciu.\"M-a sunat in aceasta dimineata un numar si mi-a spus ca este doctor si ca fiul meu a suferit un grav accident rutier. Mai multe detalii nu mi-a dat despre starea lui de sanatate. Mi-a spus ca are nevoie de o operatie urgenta si ca trebuie sa plateasca 10.000 de lei pentru a avea parte de cele mai bune conditii. Va dati seama ca am plecat imediat de acasa, nu m-am gandit ca ar fi vorba despre o inselaciune. Am ajuns aici si noroc de oamenii care asteptau ca mi-au spus ca s-ar putea sa fie vorba despre o pacaleala. L-am sunat si mi-a spus ca e la munca, ca e bine\", a povestit batrana.Aceast tip de infractiune este tot mai des intalnit in judetul Iasi. Autoritatile ii sfatuiesc pe cei care primesc astfel de telefoane suspecte sa verifice mai intai informatia care le este prezentata, incercand sa apeleze persoana in cauza. Totodata, orice astfel de tentativa de inselaciune trebuie semnalata oamenilor legii."}