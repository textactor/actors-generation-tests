{"id":641190,"title":"Va fi saptamana decisiva pentru cariera Laurei Codruta Kovesi? Ce va face Tudorel Toader in saptamana ce...","content":"Ministrul Justitiei, Tudorel Toader, prezinta programul saptamanii in care trebuie sa anunte o propunere in legatura cu sefa DNA, dupa ce au aparut numeroase speculatii cu privire la felul in care va fi formulata aceasta propunere, inclusiv ideea unui vot in Parlament care sa dea greutate unei eventuale propuneri de revocare.Astfel, ministrul Toader afirma clar ca raportul care urmeaza sa fie prezentat in Parlament este o obligatie legata, iar propunerea in privinta Laurei Codruta Kovesi nu va fi facuta cu ocazia discursului din Legislativ.\"Prezentarea Raportului, privind activitatea Ministerului Public, se va realiza in plenul Parlamentului, in baza art.79 din legea privind organizarea judiciara. Prezentarea Raportului privind activitatea manageriala la DNA, cu concluzii si propunere concreta, va avea loc joi, 22.02.2018, cel mai probabil la orele 18.00\", a declarat ministrul Tudorel Toader.Ce spune articolul 79 din Legea 304/2004 privind organizarea judiciara: \"Parchetul de pe langa Inalta Curte de Casatie si Justitie elaboreaza anual un raport privind activitatea desfasurata, pe care il prezinta Consiliului Superior al Magistraturii si ministrului justitiei, nu mai tarziu de luna februarie a anului urmator. Ministrul justitiei va prezenta Parlamentului concluziile asupra raportului de activitate a Parchetului de pe langa Inalta Curte de Casatie si Justitie.\"Ministrul Justitiei a organizat joi, 15 februarie, o conferinta de presa in care a anuntat ca anuntul cu privire la sefa DNA va fi facut saptamana viitoare. In cazul unei propuneri de revocare, decizia finala ii apartine presedintelui Iohannis, in urma primii unui aviz consultativ de la CSM."}