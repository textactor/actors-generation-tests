{"id":640309,"title":"Paznicii unui supermarket din Satu Mare au sechestrat o femeie si au incuiat-o intr-o cusca","content":"Paznicii unui supermarket din Satu Mare au sechestrat o persoana si au inchis-o intr-o cusca din metal. Politia a demarat o ancheta in acest caz. Se pare ca femeia are deficiente psihice iar oamenii  au inchis-o pentru a se linisti.Intreaga scena a fost surprinsa de o persoana din Satu Mare care a facut o serie de fotografii pe care apoi le-a postat pe contul sau de Facebook, alaturi de care a scris un mesaj.”Azi, la Satu Mare, acest «domn» Cristi – paznic, impreuna cu colegul sau, au inchis-o pe aceasta fata in locul destinat deseurilor. Cand zic ca au inchis-o, nu exagerez, au inchis o cu cheia. Am stat cam 10 minute pana am pus bagajele in masina, am asteptat sa vad cum dexurg lucrurile. Acest paznic si-a batut joc, a aruncat cu zapada in gard, a zis ca e ca un caine in cusca.'Am asteptat, apoi i-am intrebat pe paznici: a furat ceva? Au zis nu. “Asta e ordinul de la seful” am intrebat daca ordinul e sa inchizi o persoana? Au zis \"asa ne-a zis seful\". Am zis ca vreau sa vorbesc cu seful, la aceasta afirmatie unul dintre paznici a plecat iar la intrebarea \"cum va numiti?\" paznicul din imagine a zis \"Cristi\"... I- am spus ca nu are dreptul de a inchide o persoana, a zis ca asa face «ca sa o sperie 5 minute». I-am spus ca sunt acolo de 10 minute si ca voi intra sa vorbesc cu seful de magazin. Mi-a zis sa-mi vad de treaba, i-am zis ca i-am facut poze. Apoi, vazand ca nu plec, a deschis-o pe persoana care se afla inauntru, care, vizibil nu putea riposta prea mult. Ce e de facut?', este mesajul postat pe contul de socializare."}