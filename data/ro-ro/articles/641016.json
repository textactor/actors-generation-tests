{"id":641016,"title":"Cersetorul sfant din Bulgaria a murit la varsta de 103 ani. Povestea unui om care a impresionat o tara...","content":"Cersetorul bulgar Dobre Dobrev, care a devenit faimos pentru ca dona bisericii ortodoxe toti banii pe care ii obtinea, a murit la varsta de 103 ani. Euronews i-a dedicat un amplu material.„Intr-una dintre cele mai coruopte tari din UE, Dobrev a devenit foarte apreciat pe retelele sociale datorita generozitatii si integritatii sale”, scriu jurnalistii de la Euronews.„Imbracat in haine ponosite de casa, purtand o pereche de incaltari de piele care l-au trecut si prin iarna si prin vara trecuta, batranul poate fi zarit, deseori, pe scarile Catedralei Sfantul Alexandru Nevski din Sofia. Se uita detasat la trecatori, stand cu o cutie de tinichea in fata sa, unde-si strange maruntisul”, a fost una dintre primele relatari din presa care au atras atentia asupra batranului.Un reporter al postului national de televiziune din Bulgaria a descoperit ca, in spatele aparentelor, Dobre are o poveste cu totul iesita din comun.In timp ce facea un documentar despre Catedrala Nevski, reporterul a descoperit un inscris in arhivele institutiei care atesta o donatie de 40.000 de euro oferita bisericii, in 2010, de nimeni altul decat „bunicul Dobre”, cum era poreclit batranul cersetor. Ulterior, jurnalistul a aflat ca Dobre contribuise si la plata utilitatilor unui orfelinat inglodat in datorii. Interesandu-se de cazul batranului, reporterul a descoperit ca acesta isi petrece zilele pe strazile orasului cheltuind lunar doar propria pensie de o suta de euro, de mai bine de 12 ani. De banii pe care ii primeste cersind nici nu se atinge, ci ii ofera altor nevoiasi ai strazi, bisericilor sau caselor de copii.Datorita modului in care a ales sa isi traisca viata si a numeroaselor fapte bune pe care le-a facut, Dobre a fost numit de oamenii care l-au cunoscut „Sfantul din Bailovo”."}