{"id":640432,"title":"Procurorul Mihaela Iorga, despre neregulile din timpul mandatului procurorului sef al DNA, Laura Codruta...","content":"Procurorul DNA, Mihaela Iorga Moraru, a venit in studioul Antena 3 si a vorbit despre cum a devenit dintr-un erou un penal si despre neregulile din timpul mandatului procurorului sef al DNA, Laura Codruta Kovesi. \"Probabil ca a fost o evolutie in timp. Sunt procuror DNA din ianuarie 2006. Am devenit procuror dintr-un interviu. Pot sa va spun ca intre mandatul lui Moraru si Kovesi e o mare diferenta. O comparatie nici nu se poate face. Mandatul lui Moraru s-a caracterizat prin asumare, prin echilibru, iar la Kovesi a insemnat lipsa de asumare si pentru prima data cred ca am simtit ce inseamna sa existe o presiune pe dosare. In 2013 am avut o iesire publilca in care am insistat pe o procedura transparenta de numire a procurorului sef. Nu pentru ca imi doream o functie, si mai ales functia de procuror sef. A fost doar pentru sustinerea unui principiu. Era un principiu pe care-l sustineau mai multi procurori din DNA\", a declarat Mihaela Iorga. Mihaela Iorga a spus ca nu a realizat la acel moment ca a fost luata in vizor de Kovesi, ci a realizat mult mai tarziu, cand a fost revocata . Unul dintre primele mesaje transmise a fost \"sa ma duc din nou la televiziune asa cum am facut-o in 2013. Abia atunci am realizat ca acest moment nu a fost uitat niciodata. Nu mi-a spus personal doamna Kovesi, ci a spus altor colegi si aceasta informatie a ajuns la mine\". \"Actiunile din ultima saptamana, de dezinformare a opiniei publice, cel putin in ceea ce priveste dosarul Microsoft, m-au determinat sa vin in seara aceasta. Chiar consider ca opinia publica trebuie sa stie adevarul si sa judece in consecinta de cauza\", a spus Iorga. Intrebata daca Kovesi a mintit in dosarul Microsoft, Mihaela Iorga a spus \"sa nu spunem minciuna, sa spunem dezinformare. E mai elegant\".\"In primul rand, as vrea sa incep de la comunicat. In comunicatul DNA, unicul de acest gen, presupusele fapte nu sunt prescrise. E nedrept si incorect sa-ti ascunzi incapacitatea de a demonstra o infractiune, de a o proba in spatele unei asa-zise prescriptii\". Mihaela Ioga a spus ca a fost si tinta unor amenintari venite din partea doamnei inspector Elena Radescu, chiar in sediul Inspectiei Judiciare. \"Nu am nicio retinere pentru ca efectiv a fost socant. Am fost audiata de dansa, Nu a interesat-o ceea ce s-a intamplat cu aceasta audiere. M-a intrebat de ce vreau dragoste cu forta cu DNA. I-am explicat ca solicitat ordinul de revocare pentru a ma apara. Am primit mai multe amenintari sa nu ma lupt cu sistemul sau cu doamna procuror sef. A incercat sa sugereze ca doamna procuror sef e nevinovata in toate aceste evenimente, ca altcineva dicteaza aceste actiuni. Asta a lasat de inteles. E un razboi personal si e vizibil. Din pacate, e motivul pentru care nu am vrut sa vorbesc, dar am vazut ca ea nu are nicio retinere\".\"A mai fost o chestiune cu doamna Radescu. Mi-a spus sa am grija ce fac ca am un copil de cresut. Dupa accident mi-a spus. Chiar in biroul dansei. Am perceput-o ca pe o amintare directa. Nu am ripostat. Am vrut sa-i spun ca am doi copii, nu unul, si ca e dezinformata.\""}