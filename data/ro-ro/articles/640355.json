{"id":640355,"title":"Rechizitoriu dur al lui Gheorghe Nichita la adresa primarului Mihai Chirica: \"Din cauza ego-ului sau,...","content":"Fostul primar al municipiului Iasi, si fost lider al organizatiei judetene PSD, Gheorghe Nichita, a reactionat la decizia Biroului Permanent Judetean al social democratilor de excludere a edilului Mihai Chirica, viceprimarului Gabriel Harabagiu si fostului deputat Sorin Iacoban din partid. Gheorghe Nichita le-a facut celor trei o caracterizare extrem de dura, si a explicat unde au gresit acestia:\"Natura umana nu inceteaza sa ma surprinda! Capacitatea de disimulare, de transformare, de victimizare pe care o au unii oameni este de-a dreptul spectaculoasa! Am urmarit si eu ultimele evenimente din politica ieseana. PSD Iasi a decis excluderea din partid a primarului Mihai Chirica si a acolitilor sai, Sorin Iacoban, personaj care nu a reusit sa conteze niciodata atat cat si-ar fi dorit, si Gabriel Harabagiu, un „no name” pana in momentul in care, pe baza prieteniilor sale cu „sistemul”, a fost sustinut de Chirica sa devina viceprimar. Am vazut figurile spasite, de victime, cu care au iesit Chirica, Harabagiu si Iacoban din sedinta in care s-a votat excluderea. Si, sincer, nu inteleg... chiar nu se asteptau ca, la un moment dat, sa apara si un raspuns la actiunile lor?! Cat de naiv, cat de imatur politic trebuie sa fii sa crezi ca te poti comporta la nesfarsit ca un copil rasfatat?!Pentru Mihai Chirica excluderea din partid a fost doar o chestiune de timp. El s-a cerut de mult afara! Chirica nu si-a asumat niciodata statutul de membru PSD; in mintea lui a candidat ca independent, doar sustinut de social-democrati. Dupa castigarea alegerilor, s-a dezis ce cei care l-au ajutat si, mai mult, in paranoia sa a ajuns sa se confunde cu PSD, sa creada ca PSD este el, ca el este creatorul PSD. Pe Chirica, aceasta autosuficienta l-a ingropat politic; pentru el, orice functie este prea mica, nu este nimeni mai puternic ca el! Nu a inteles ca in PSD sunt foarte multi oameni cu experienta, buni profesionisti, oameni care cred in ideologia social-democrata, oameni pe care nu poti sa ii folosesti si apoi sa ii arunci la cosul de gunoi! Din cauza ego-ului sau, Chirica izoleaza Iasul, victimizandu-se pe sine. A abandonat electoratul traditional al PSD, iar acum toate demersurile sale sunt exercitii de imagine ce urmaresc doar pacalirea tinerilor. A atacat guvernul PSD si pe Dragnea pentru a castiga simpatia tinerilor de dreapta; nu din convingere, ci doar pentru imagine, pentru ca „da bine” la tineri sa fii impotriva „comunistilor” PSD-isti; asa l-au invatat pe el sfatuitorii! \nLa Iasi, primarul pus de PSD nu reprezinta PSD, nu lupta pentru programul de guvernare propus de PSD; la Iasi, primarul PSD este in opozitie cu PSD... este noaptea mintii!Dragnea a gresit punandu-l pe Chirica sa candideze la Iasi; in loc sa aleaga un om cu personalitate a ales un oportunist slugarnic; Dragnea a ales un „yesman”... i-a fost mai comod! Chirica s-a dezis rapid de Dragnea, dar fara sustinerea lui nu ar fi fost candidatul PSD Iasi pentru Primarie! Iar „pe persoana fizica”, nici macar „magnificul” Chirica nu ar fi castigat alegerile impotriva PSD, la Iasi! \nDin pacate, din politica pe care o duce Mihai Chirica, CEI CARE VOR PIERDE SUNT IESENII! Uitati-va cate proiecte din fonduri europene si guvernamentale se fac la Consiliul Judetean, iar LA PRIMARIE NU SE FACE NIMIC!\nCum ar fi fost daca Mihai Chirica ar fi avut o buna relatie cu actuala conducere a PSD si cu Guvernul?! Oare nu ar fi avut de castigat Iasul si iesenii daca Mihai Chirica ar fi dat dovada macar de un bob de intelepciune?! Cu sau fara PSD, Chirica personal nu pierde nimic, pe moment! Se ghideaza, probabil, dupa acelasi motto pe care l-a folosit si atunci cand Iasul a fost scos din competitia pentru titlul de Capitala Europeana a Culturii: „n-am pierdut nimic, pentru ca nu dadeau nimic”!\nDe cealalta parte, Harabagiu si Iacoban s-au pierdut in goana dupa avantajele individuale marunte, de moment sau de viitor. Ar fi putut ca, impreuna cu Chirica, sa construiasca proiecte pentru Iasi, pentru ieseni, dar s-au consumat in micimea intereselor personale. Raportat la PSD, cei doi au facut multe prostii, dar maximul lor de proasta crestere si de inconstienta a fost in urma cu cateva saptamani: e curata sinucidere politica sa il dai afara de la Revelionul pensionarilor organizat de PSD Iasi chiar pe Maricel Popa, presedintele partidului, fie el si interimar. Desi au facut acest gest de neinteles pentru orice om cu o urma de manifestare intelectuala, au fost, totusi, surprinsi de decizia Comisiei de Etica. Penibila atitudine! La fel de penibil a fost si modul in care Harabagiu s-a umilit in incercarea sa de a-l indupleca pe Maricel Popa, cu o zi inainte de BPJ, sa revina asupra deciziei de a-l exclude din partid!\nSincer, nu ma bucura excluderea lui Iacoban sau a lui Harabagiu din PSD, dar a fost o decizie corecta! In ceea ce-l priveste pe Chirica, tind sa cred ca el nu a fost, niciodata, cu adevarat, in PSD! I se ofera acum ocazia pentru „un nou inceput”... poate unul cu mai multa intelepciune!\nMi s-a reprosat comportamentul celor trei, pe motiv ca eu „i-am crescut”! I-au crescut parintii lor, s-au crescut singuri, eu nu i-am crescut, EU I-AM CONDUS!\" a scris fostul primar Gheorghe Nichita."}