{"id":641078,"title":"Sporurile din sanatate au creat haos in spitale. Medicul primar cu vechimea maxima are 953 lei, farmacistul...","content":"• Majorarea salariala care ar trebui sa se regaseasca de la 1 martie 2018 in lefurile angajatilor din sanatate a starnit reactii aprinse • O nemultumire majora a creat si noul regulament-cadru de sporuri  De la 1 martie 2018, angajatii din sistemul sanitar ar urma sa primeasca o noua majorare salariala. Dupa cum au promis guvernantii, medicii vor avea salarii aproape identice cu ale colegilor din statele Uniunii Europene, numai ca proiectul de hotarare de Guvern care este acum in dezbatere arata cu totul altfel.Reprezentantii angajatilor din sistemul sanitar au avut parte de suprize uriase dupa ce au studiat acest proiect si nimic nu mai seamana cu ceea ce au discutat inainte de elaborarea proiectului legislativ.De la 1 martie 2018, majorarea ar trebui acordata doar medicilor si asistentilor medicali, fara a se lua in calcul si alte categorii de personal, ceea ce a creat nemultumiri majore in randul tehnicienilor radiologi, infirmierilor, moaselor etc. Angajatii din sanatate sunt total nemultumiti si de sporurile stabilite in noul regulament-cadru.Conform proiectului legislativ aflat in dezbatere, in cursul anului 2018, sporurile se acorda procentual din salariul de baza determinat, potrivit prevederilor legale aplicabile pentru luna ianuare 2018, fara a depasi limita maxima stabilita pentru procentele de acordare ale sporurilor pe functii, grade si trepte profesionale in grila stabilita in prezentul document.Conform grilei respective, la un spor de 85%, un medic cu gradatia 5, maxima, va primi lunar 953 lei. In schimb, un farmacist primar, cu gradatia maxima 5, la acelasi spor, va primi lunar 4.767 lei. Moasa, cu gradatia 5, cea mai mare vechime, va primi lunar un spor de 85% de 2132 lei. Conform aceleiasi grile, la un spor de 80%, medicul primar cu cea mai mare gradatie nu va primi mai mult de 897 lei lunar, iar farmacistul primar va primi 4.486 lei.\"Aceasta majorare promisa de la 1 martie este un joc contabilicesc prin care se muta niste sume dintr-o parte in alta, in speranta ca nimeni nu o sa observe. Nu suntem de acord cu regulamentul-cadru de sporuri. In proiectul legislativ se spune ca se acorda sporul de pana la 85%, fara a depasi suma stabilita in grila. Asa ceva nu intra in discutie. In decembrie 2017 ni s-au cerut niste machete cu sporurile, dar in proiectul legislativ este totul modificat. Sa ramana sporurile la nivelul lunilor decembrie 2017-ianuarie 2018, mentinerea valorilor in plata la nivelul mentionat. Au majorat salariile la medici si asistenti medicali, fara sa se tina seama ca moasa, tehnicianul, sora medicala sunt tot asistenti medicali. Da, este adevarat, medicul va avea un salariu brut de 16.000 lei, dar majorarea nu va fi mai mare de 1.000-1.300 lei, pentru ca sporurile au fost mult diminuate. Totul se discuta la nivel de salariu brut. La salariul brut de 16.000 lei, un medic primar primeste un spor de 85% de 953 lei, cel cu gradatia 5, fara a se lua in calcul ca retinerea contributiilor inseamna cam 45% si asta inseamna ca medicul ramane cu maximum 9.000 lei. Unde-i majorarea? Farmacistii, kinetoterapeutii, biologii, chimistii, dar si alte categorii de personal din sistemul sanitar au un spor mai mare, pentru ca nu beneficiaza de majorare salariala de la 1 martie 2018. Riscul este la fel si pentru medic, si pentru farmacist, si pentru asistent medical. Riscul e la fel pentru toti. Sporul se da pentru risc. Sa se acorde spor nominal\", a declarat Iulian Cozianu, presedintele Sindicatului Sanitas Iasi. Daca nemultumirile sindicalistilor nu vor fi rezolvate, vor avea loc miscari de protest si chiar greva generala."}