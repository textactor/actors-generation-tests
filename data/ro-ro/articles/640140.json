{"id":640140,"title":"Cat vor investi gigantii industriei auto in masini electrice","content":"Ford si-a propus ca pana in 2022 sa aiba in portofoliu 40 de modele hibride si complet electrice. Piata se dezvolta si gigantii nu vor sta pe margine.Oficialii Ford Motor au declarat ca cel mai mare constructor auto american isi va majora investitiile in vehicule electrice la 11 miliarde de dolari pana in 2022. Asta in conditiile in care Ford si-a propus sa investeasca 4,5 miliarde de dolari pana in 2020. Totodata, Ford a planuit sa adauge 16 modele complet electrice si 24 modele hibride.„Suntem complet angajati in aceasta miscare si vom lua vehiculele noastre de baza pe care le vom electrifica”, a declarat Bill Ford, presedintele Ford, in urma cu cateva saptamani. „Daca vrem sa avem succes cu electrificarea, trebuie sa o facem cu vehiculele care sunt deja populare”, a adaugat el.In urma cu cateva luni, General Motors, competitorul direct al Ford pe piata din Statele Unite ale Americii, a anuntat ca intentioneaza sa introduca cel putin 20 de modele electrice pana in anul 2023.Volkswagen e, de asemenea, in cursa asta cu investitii record. In noiembrie 2017, a anuntat ca va cheltui 40 de miliarde de dolari pentru automobile electrice, vehicule autonome si noi servicii de mobilitate pana la finele lui 2022.Porsche pregateste in prezent lansarea primului sau model electric, care va purta numele Mission E si va fi lansat pe piata in anul 2019 in circa 20.000 de unitati. Modelul electric o sa ofere o autonomie de pana la 500 de kilometri si va beneficia de un sistem de incarcare rapida. Totodata, oficialii Porsche au spus ca vor investi 6 miliarde de euro in masini electrice.Daca te intrebi cand vor ajunge acestea in Romania, ei bine, va fi de asteptat. Dar ai alternative si azi. Cea mai accesibila masina electrica este Renault Twizy Electric care este, de fapt, incadrata la categoria cvadricicluri, categoriile L6E (cvadriciclu usor) si L7E (cvadriciclu greu). Aceasta costa 7.000 de euro, poate transporta doi pasageri si are o viteza maxima de pana la 80 de kilometri la ora.Autonomia bateriei este de pana la 100 de km. La acest pret se mai adauga chiria bateriei: de la 30 euro cu TVA pe luna, pentru un rulaj de 2.500 de kilometri pe an. Cei care doresc sa-si cumpere un Renault Twizy Electric nu pot beneficia de ajutorul de la stat, intrucat Twizy este inclus la categoria cvadricicluri. Ajutorul in valoare de 6.000 de euro acordat de statul roman se ofera doar pentru autoturisme."}