{"id":641173,"title":"De ce iti miroase gura - Mirosul neplacut al gurii poate anunta boli de ficat sau diabet","content":"De la copii de-o schioapa pana la batrani, toti pot suferi din cauza halenei (termenul stiintific pentru mirosului gurii). Cauzele problemei pot fi extrem de variate, dar si usor de tratat, de cele mai multe ori, dau asigurari medicii. Halena reprezinta mirosul neplacut perceput de altii, fiindca, de cele mai multe ori, cei care au o astfel de problema nu o sesizeaza.Daca nu te vei spala pe dinti si nu vei folosi ata dentara zilnic, particule de mancare vor ramane in gura, ceea ce duce la inmultirea bacteriilor intre dinti, in jurul gingiilor si pe limba.Asta cauzeaza respiratia urata. „Acest miros este mai persistent dimineata decat in cursul zilei din cauza faptului ca in timpul noptii scade productia de saliva, iar dintii nu mai sunt spalati de aceasta. Cauzele pot fi microbiene, de obicei anaerobi care se hranesc cu resturi alimentare dintre dinti sau din cavitatile cariilor netratate sau microbi dezvoltati in faringe si laringe (in spatele nasului), in sinusurile maxilare, pe amigdale si pungi parodontale”, explica medicul stomatolog Bogdan Baeder, chirurg buco-maxilo- facial.Miros de mar stricat? Diabet sau boli de ficat\nIntr-o proportie mai mica, de vina pentru mirosul neplacut sunt diverse probleme medicale. Poate fi vorba de afectiuni ale tubului digestiv, stomac (helicobacter pylori), intestin subtire si chiar intestin gros (halena fetida). „Mirosul poate fi cauzat si de tulburari metabolice in afectiuni ale ficatului si de diabet. In ambele situatii, mirosul pe care persoana in cauza il emana este de acetona sau de mar stricat”, adauga stomatologul Bogdan Baeder.Halena de la vin, bere si arome puternice\nIn ceea ce priveste mirosul cauzat de anumite alimente, acesta este cel mai usor de controlat. Toata mancarea consumata este „sparta” in gura. Pe masura ce alimentele sunt digerate si absorbite in sistemul sanguin, ajung si la plamani si implicit in respiratia noastra. Daca vei manca alimente cu miros puternic cum este ceapa sau usturoiul, spalatul dintilor si ata dentara ori apa de gura acopera mirosul doar temporar. Mirosul nu dispare insa complet pana cand alimentele nu trec prin corp.  „Halena de origine alimentara este cauzata de ingerarea, mai ales la ultima masa inainte de culcare, a alimentelor cu arome, vin, bere, a usturoiului si a cepei”, compleateza stomatologul Bogdan Baeder.Gura uscata de la medicamente si sforait\nO afectiune numita xerostomia (gura uscata) poate, de asemenea, cauza respiratie urat mirositoare. Saliva este necesara si pentru ca ajuta la curatarea gurii prin neutralizarea acizilor produsi de plaga bacteriana si spalarea celulelor moarte care se acumuleaza pe limba, gingii si obraji. Daca nu sunt inlaturate, aceste celule se descompun si cauzeaza respiratie urat mirositoare. De asemenea, gura uscata poate fi cauzata de efectele adverse ale unor medicamente sau de respiratia continua pe gura (apare inclusiv la persoanele care sforaie). Alte boli responsabile de halena sunt infectiile de tract respirator cum e pneumonia sau bronsita, refluxul acid cronic, problemele cu rinichii."}