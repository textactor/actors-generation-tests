{"id":640120,"title":"Conditii mai bune pentru pacienti! Un nou ambulatoriu a fost pus in functiune la IRO! Totodata, iesenii vor...","content":"• Un nou ambulatoriu la Institutul Regional de Oncologie (IRO) Iasi • O cladire modernizata si igienizata se pregateste sa preia o parte din atributiile ambulatoriului integrat • Cate cabinete se vor regasi in aceasta cladire si la ce vor deservi • Totodata, la IRO s-a lansat un proiect impresionantInstitutul Regional de Oncologie Iasi a inaugurat ieri o cladire in care va functiona un nou ambulatoriu de specialitate. Chiar daca aceasta cladire era in curtea celor de la IRO de foarte multa vreme, conducerea Institutului a reusit abia acum sa o introduca in circuitul medical. In urma cu sase luni, Consiliul Judetean Iasi a dat cladirea spre administrare, pe o perioada de cinci ani.De atunci, imobilul a fost modernizat si igienizat, fiind pregatit sa gazduiasca, incepand de saptamana viitoare, cabinetele medicale. Aceste demersuri au fost facute pentru ca actualul ambulatoriu integrat, care se afla la parterul cladirii principale, este momentat supraaglomerat.Cu toate ca noul corp al IRO a fost dat spre administrare pe o perioada de cinci ani, autoritatile judetului isi propun sa prelungeasca aceasta perioada la 20 de ani. Aici vor functiona sapte cabinete medicale si un centru pentru recoltarea sangelui, care vor prelua o parte din numarul de pacienti care ajung zilnic la actualul ambulatoriu. In medie, la actualul ambulatoriu, ajung zilnic aproximativ 180 de pacienti.Pe langa cabinetele medicale pe care le va gazdui noua cladire, acolo va exista si un centru de recoltare a sangelui. Astfel, reprezentantii IRO isi doresc o colaborarea cu Centrul de Transfuzie Sanguina (CRTS) Iasi, incercand astfel sa isi asigura necesarul de sange din spital.\"Aveam chiar cate trei sau patru medici care isi desfasurau activitatea intr-un cabinet. Si atunci, avand in curte o constructie care era neocupata, am solicitat-o de la Consiliul Judetean care ne-a dat-o in folosinta gratuit si pe care am reusit sa o igienizam si sa-i facem modernizarile necesare si bineinteles am reusit dotarea cu mobilier. Este vorba despre relocarea a trei cabinete de hematologie, trei cabinete de oncologie medicala, un cabinet de medicina a muncii si un spatiu cu trei fotolii pentru centrul de recolta sange. In afara timpului alocat pacientilor nostri de la care recoltam sange pentru analize medicale, ne dorim sa incheiem un parteneriat cu CRTS si sa le punem spatiul respectiv la dispozitie pentru a recolta sange de la doritori. Problema de sange este de actualitate, noi suntem un consumator de sange si atunci incercam sa ajutam pe cat putem CRTS punandu-le la dispozitie acest spatiu\", declara Mirela Grosu, manager IRO.Totodata, in cursul zilei de ieri, IRO a lansat proiectul \"Imbunatatirea competentelor personalului medical implicat in preventia, diagnosticarea si tratarea cancerului\". Valoarea totala a proiectului este de 13.146.643 de lei, durata de implementare fiind de trei ani.Astfel, la Iasi, in aceasta perioada, se propune cresterea competentelor pentru 800 de cadre medicale, prin furnizarea a patru pachete de programe de formare medicala.Este vorba despre ingrijirea pacientului cu cancer avansat, radioterapia moderna, concepte si tehnici de radioterapie in tratarea cancerului, preventia principalelor forme de cancer si comunicarea eficienta cu pacientul oncologic. Totodata, proiectul vizeaza dezvoltarea competentelor cadrelor medicale din domeniul oncologic din Romania."}