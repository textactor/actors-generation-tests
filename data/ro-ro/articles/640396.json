{"id":640396,"title":"Pachet alimentar complet pentru elevii din scoli. Legea a fost adoptata","content":"O lege initiata de deputatul iesean Tudor Ciuhodaru a fost adoptata recent de Camera Deputatilor. Legea initiata de palamentarul iesean vizeaza furnizarea unui pachet alimentar complet pentru prescolari si scolari. Deputatul PSD a aratat ca, prin aceasta lege, spera la adoptarea unui stil de viata sanatos pentru cei mici.\"Am reusit. Adoptat. Toti copiii României vor beneficia de aceasta lege. Programul pentru scolile din România a fost adoptat de Camera Deputatilor, camera decizionala. Am sustinut în plen aceasta lege prin care toti prescolarii si scolarii vor beneficia de pachet alimentar complet (lapte si corn, fructe si legume proaspete, masa calda/ gustare. Pentru multi e singura masa. Educatie pentru sanatate (în special nutritionala), reguli de igiena si adoptarea unui stil de viata sanatos. Pe termen mediu-lung, speram la o scadere a bolilor conditionate alimentar (în conditiile în care aproape 30 la suta din copii sunt supraponderali sau obezi. Totodata, este încurajata productia si consumul de produse alimentare autohtone\", a spus Tudor Ciuhodaru. Deputatul social-democrat a aratat si in ce va consta proiectul.\"Proiectul meu de lege s-a concretizat initial într-un proiect pilot adoptat de Camera Deputatilor, camera decizionala. Acum, aceasta noua lege merge la promulgare. Va reamintesc ca, pentru masa calda sunt avizate 25 de variante de meniu de catre Institutul National de Sanatate. Data-limita de consum a produselor distribuite catre unitatile scolare în regim de catering va fi în ziua producerii. Pentru pachetul alimentar, sunt prevazute produse de panificatie, produse din carne si/sau brânzeturi/derivate din lapte, legume, la care se adauga un fruct. Sper ca acest program sa fie si una din caile prin care sa putem acorda importanta cuvenita unei alimentatii echilibrate si sa-i învatam pe toti copiii, prin diferite metode si într-un mod placut si usor de înteles, sa manânce cât mai sanatos\", a mentionat deputatul Tudor Ciuhodaru."}