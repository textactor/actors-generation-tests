{"id":640383,"title":"Prima mare bomba detonata la Jocurile Olimpice 2018: Surpriza uriasa la sarituri cu schiurile. Marele...","content":"O mare surpriza a avut loc in cadrul Jocurilor Olimpice din Coreea de Sud de la PyeongChang, in proba de sarituri cu schiurile, la trambulina normala. Acolo, polonezul Kamil Stoch, de departe favoritul 1 al probei, campionul olimpic en-titre si detinatorul Turneului celor 4 Trambuline, unde a castigat toate cele 4 etape, nu a reusit sa castige nici macar o medalie, fiind primul sub podium in clasamentul general.Campion olimpic a devenit germanul Andreas Wellinger, care a reusit o saritura de 104,5 si una de 113,5 metri, totalizand 259,3 puncte. Pe podium s-au mai clasat norvegianul Johann Andre Forfang (251,1 puncte) si Robert Johansson, tot din Norvegia (249,7 puncte), care a luat medalia de bronz.Stoch s-a clasat pe 4 si a ratat visul de a-si apara medalia de aur de la Soci. Concursul a fost deseori intrerupt de rafalele de vant foarte puternice care s-au inregistrat in Coreea de Sud, pe pista de sarituri. Polonezul Kamil Stoch putea fi primul saritor cu schiurile din istorie care reusea dubla la doua JO consecutive, dubla insemnand aur si la trambulina normala si la trambulina mare."}