{"id":640363,"title":"Tratamentul si ingrijirea de care ai nevoie atunci cand te imbolnavesti sau ranesti","content":"Mentinerea starii de sanatate pe parcursul acestei ierni si nu numai reprezinta un obiectiv esential asupra caruia se focalizeaza campania lansata pe 5 februarie de Sistemul National de Sanatate (NHS) din Leeds, avand drept populatie tinta persoanele care provin din Europa de Est.Parteneriatul NHS Leeds Clinical Commissioning Groups (CCG) colaboreaza cu membrii comunitatilor poloneze, romanesti, cehe si lituaniene din oras, pentru a le ajuta sa inteleaga modul in care pot accesa serviciile corecte pentru ajutor, in cazuri de imbolnavire sau de raniri. Pe langa orientarea persoanelor catre serviciile potrivite, CCG colaboreaza cu reprezentantii comunitatilor, astfel incat sa ii educe pe oameni in ceea ce priveste acordarea unei ingrijiri mai mari propriei lor sanatati. Acest lucru cuprinde detinerea unui cabinet medical bine dotat, pentru tratarea unor afectiuni des intalnite, precum durerile de gat sau racelile.Campania le ajuta pe persoanele care au sosit de putin timp in tara sa inteleaga modul in care pot accesa serviciile din cadrul comunitatii, fara a fi nevoie sa se prezinte la unitatile de primiri urgente si accidente, care sunt de obicei destul de solicitate. Acest lucru cuprinde promovarea sustinerii disponibile in cadrul farmaciilor din cadrul comunitatii, inregistrarea la un doctor de familie (GP) si aflarea mai multor detalii despre suportul disponibil la centrele de prezentare si la unitatile pentru rani minore. Shak Rafiq, Manager de comunicare pentru NHS Leeds  a declarat: “Sosirea intr-o tara noua prezinta o serie de provocari, inclusiv cele legate de modul de accesare a serviciilor de ingrijire a sanatatii. Folosim aceasta campanie pentru a-i ajuta pe oameni, pentru ca acestia sa stie cum sa utilizeze serviciile cele mai adecvate in cazul in care ei sau persoanele apropiate lor se imbolnavesc sau se ranesc. Aceasta este parte a eforturilor noastre de a-i ajuta pe oameni sa utilizeze unitatile de urgente si accidente in mod intelept, astfel incat unitatile de primiri urgente din cadrul orasului, care sunt solicitate, sa se poata ocupa de persoanele cel mai grav bolnave sau cel mai grav ranite.”"}