{"id":640463,"title":"Tanar dependent de droguri si-a injunghiat mortal unchiul","content":"Un tanar de 22 de ani si-a injunghiat mortal unchiul duminica seara si a agresat-o pe matusa sa. Barbatul a fost internat in Spitalul de Neuropsihiatrie de la Sapoca unde medicii ii vor face o expertiza psihiatrica pentru a sti daca a avut discernamant in momentul crimei.Duminica seara, tanarul s-a certat cu unchiul sau de 56 de ani, fost ofiter de armata, si cu sotia acestuia, o femeie de 53 de ani, din motive necunoscute deocamdata. La un moment dat, tanarul a luat un cutit si l-a injunghiat pe barbat, dupa care a continuat sa-l loveasca cu picioarele. Ulterior, tanarul a agresat-o pe sotia unchiului sau, aceasta reusind sa sa fuga si sa se adaposteasca la un vecin, de unde a sunat la 112.Barbatul de 56 de ani a decedat la fata locului, in pofida incercarilor medicilor de a-l salva.Femeia a fost transportata la Spitalul Judetean Buzau, fiind in afara oricarui pericol. Dupa ce si-a agresat rudele, tanarul de 22 de ani a fugit, fiind gasit in cel mai mare parc din municipiul Buzau si incatusat de fortele de ordine. Barbatul a fost internat de catre autoritati in Spitalul de Neuropsihiatrie de la Sapoca unde va fi supus unei expertize. De asemenea, medicii trebuie sa afle in urma analizelor daca tanarul era drogat si care sunt substantele pe care le consuma, acesta fiind cunoscut drept consumator de etnobotanice. Tanarul locuia cu unchiul si cu matusa sa, in municipiul Buzau, iar cei care il cunosteau sustin ca acesta obisnuia sa consume substante psihoactive."}