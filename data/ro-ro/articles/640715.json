{"id":640715,"title":"SUA - Despagubire de 6,7 milioane de dolari dupa distrugerea unor opere graffiti","content":"Mai multi artisti graffiti din New York au obtinut in instanta despagubiri in valoare de 6,7 milioane de dolari dupa ce operele lor realizate pe o cladire au fost distruse, relateaza marti DPA. Ei considera ca justitia a facut dreptate in acest caz, chiar daca demersul juridic nu a fost initiat din considerente pecuniare, dupa cum a declarat marti avocatul grupului.Lucrarea realizata de cei 21 de artisti pe complexul 5Pointz din cartierul Queens al orasului New York a fost acoperita cu vopsea in anul 2013. Ulterior, proprietarul cladirii, Jerry Wolkoff, a demolat complexul in vederea constructiei unor apartamente de lux.Judecatorul Frederic Block a dispus luni ca Wolkoff a distrus pe nedrept operele din zona care devenise o ''Mecca pentru cea mai mare colectie de arta exterioara de calitate (realizata) cu aerosol''.''Hotararea reprezinta o dovada clara ca arta graffiti se situeaza in aceeasi categorie cu celelalte forme de arta'', a declarat avocatul Eric Baum pentru sursa citata. Acesta a precizat ca pentru cei 21 de artisti ''nu a fost niciodata vorba despre bani''.Toti artistii de la 5Pointz sunt profesionisti care si-au petrecut intreaga viata stapanind tehnica ocupatiei lor, a adaugat el.Peretii de la 5Pointz au devenit in anii '90 locul de intalnire al pasionatilor de graffiti si, de-a lungul timpului, a reprezentat un loc de pelerinaj atat pentru artisti cat si pentru admiratori.Procesul din noiembrie, care a durat trei saptamani, s-a bazat pe intrebarea: poate fi considerat graffiti - in ciuda naturii sale tranzitorii - o forma de arta si prin urmare sa beneficieze de protectie legala?Astfel, juriul a trebuit sa aleaga intre drepturile lui Wolkoff ca proprietar al cladirii si cele ale artistilor.Luni, judecatorul a decis ca cele 45 de opere graffiti distruse ar fi trebuit sa se afle sub protectia legii pentru protectia drepturilor artistilor vizuali (Visual Artists Rights Act - VARA) si a dispus acordarea unor despagubiri maxime grupului."}