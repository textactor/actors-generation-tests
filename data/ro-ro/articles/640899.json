{"id":640899,"title":"O companie IT din Iasi a investit peste 70.000 lei pentru renovarea unei sali de la FEAA - FOTO","content":"Universitatea „Alexandru Ioan Cuza” (UAIC) din Iasi a inaugurat miercuri, 14 februarie 2018, sala de seminar B515 de la Facultatea de Economie si Administrarea Afacerilor (FEAA), care a fost renovata cu sprijinul companiei Conduent. La evenimentul de inaugurare au participat doamna prof. univ. dr. Mihaela Onofrei – Ordonator de Credite al UAIC, Mihai Chirica – Primarul Municipiului Iasi, prof. univ. dr. Dinu Airinei – decanul Facultatii de Economie si Administrarea Afacerilor, dar si alti membri ai comunitatii academice. De asemenea, au fost prezenti si reprezentanti ai companiei Conduent: Florentina Vasiliu - Head of HR Romania, Hungary & SSC, Cristian George Nistor - Marketing and Communication Romania, Poland & Albania. „Multumim companiei Conduent pentru ca, prin renovarea salii de seminar B515, ne ajuta sa oferim conditii de studiu mult mai bune studentilor nostri, care se bucura acum de un mediu mai prietenos. Suntem recunoscatori companiilor din Iasi care s-au apropiat in ultimii ani de Universitate si care au inteles ca au si un rol social, de a se implica activ in comunitate. Nu ne propunem altceva decat sa transformam Iasiul intr-un oras in care, dupa ce termini studiile, sa vrei sa ramai.” - Prof. univ. dr. Mihaela Onofrei, Ordonator de Credite al UAIC.Renovarea a inceput la data de 27 noiembrie 2017 si a durat 10 zile. Lucrarile au presupus amenajari interioare, reconditionarea plafonului, placarea peretilor cu placi lemnoase, inlocuirea usii, montarea mochetei, dar si dotarea cu mobilier, proiector, ecran de proiectie, sistem de iluminat cu LED. Investitia a depasit suma de 70.000 de lei si a fost suportata integral de compania Conduent. „Ne-am asumat deja rolul de a ajuta la dezvoltarea competentelor practice necesare pentru studentii si masteranzii care vor o cariera in industria Business Process Outsourcing. Oferindu-le sansa sa participe la cursuri si seminarii in sali dotate la cel cel mai inalt standard, acestia pot interactiona cu elemente din cultura organizationala ale CONDUENT. Ne-am dorit sa sprijinim aceasta comunitate academica ieseana, prin demersuri care sa ajute la dezvoltarea ei,  la asigurarea unei educatii de calitate si in acelasi timp, sa inspiram pe altii sa contribuie.” - Florentina Vasiliu - Head of HR Romania, Hungary & SSC - Conduent.In ultimii doi ani, la Universitatea „Alexandru Ioan Cuza” din Iasi au fost renovate si modernizate, cu sprijinul mai multor companii, sapte laboratoare si un amfiteatru. Printre aceste companii se numara: Gemini CAD Systems, Amazon, Bitdefender, AquaSoft, Centric, Levi 9, Continental si Banca Comerciala Romana."}