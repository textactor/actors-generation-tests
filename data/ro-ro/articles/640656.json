{"id":640656,"title":"FC Botosani, marea perdanta a rundei. Dinamo respira aer de play-off. Calculele pentru calificare","content":"Lupta pentru play-off a intrat pe ultima suta de metri. Toate cele cinci formatii care vâneaza locurile 4-5-6 depind doar de ele pentru a-si realiza obiectivul: lupta pentru un loc de Europa.Etapa 24 nu a clarificat prea mult ecuatia calificarii în play-off. CFR, FCSB si Craiova aveau deja \"biletele\" acontate, astfel ca mai ramasesera doar trei locuri \"eligibile\", pentru care se lupta cinci echipe: Astra, Viitorul, Dinamo, Iasi si Botosani. Patru din cele cinci formatii angrenate în lupta pentru play-off au înregistrat succese în aceasta etapa.În derby-ul Moldovei, Botosani s-a recunoscut învinsa pe terenul Iasului, 1-0 pentru trupa lui Stoican. Înfrângerea e una dureroasa pentru Golofca&Co, care, desi e la egalitate cu adversara de azi, va termina sezonul regulat sub aceasta daca vor obtine acelasi numar de puncte pâna la final. Iasi va termina peste Botosani în caz de egalitate pentru ca are avantajul meciurilor directe, principalul criteriu de departajare la finalul sezonului regulat (în tur fusese 3-3).Totusi, Botosani se poate consola cu faptul ca depinde doar de propriile forte pentru a termina între primele sase, asta pentru ca are meci direct cu Viitorul lui Hagi, chiar runda viitoare. În cazul unui succes, ar urma sa treaca peste actuala campioana, iar o noua victorie cu Gaz Metan, în ultima etapa, ar consfinti calificarea. Evident, însa trupa de la malul marii pleaca favorita în disputa de la finalul saptamânii.Cel mai nebun meci al rundei 24 a avut loc la Chiajna, acolo unde Dinamo s-a impus cu 4-3, într-o confruntare în care toate golurile s-au marcat în 36 de minute. \"Câinii\" respira aer de play-off, fiind în acest moment pe 6, însa programul e unul extrem de greu: cu FCSB (acasa) si Astra (deplasare).\"Dinamo în urmatoarele doua etape are doi adversari care nu sunt Chiajna\", a punctat Dinu Gheorghe la Digi Sport Special, dorind probabil sa evidentieze fragilitatea defensivei lui Miriuta. În cele doua partide oficiale din aceasta primavara, formatia din stefan cel Mare a primit cinci goluri.\"Cel mai bun program îl are Iasul\", a spus Dinu Gheorghe în cadrul emisiunii de pe Digi Sport 1. Asta, pentru ca etapa viitoare are meci în deplasare cu ACS Poli Timisoara, o formatie modesta, pentru ca în ultima runda sa întâlneasca Viitorul, acasa. La ora disputarii acelei partide, campioana ar putea sa fie deja calificata în play-off, daca învinge pe Botosani. În consecinta, nu va mai fi probabil la fel de montata ca iesenii."}