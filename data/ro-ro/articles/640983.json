{"id":640983,"title":"Ce s-a intamplat cu mostenirea celui mai bogat roman lasata statului sa construiasca scoli si spitale? Nimic!","content":"Jean Mihail (1875-1936) a fost unul dintre cei mai bogati romani din perioada interbelica, se spune ca detinea sute de mii de hectare de teren agricol si ca a garantat imprumuturile statului in perioada crizei economice din anii '30 ai secolului trecut.Constantin Dinu Mihail s-a casatorit la Viena cu Matilda Spiro, iar impreuna au avut doi baieti: Nicolae si Jean Mihail. La scurt timp dupa casatorie, cuplul a parasit capitala imperiala si s-a stabilit la Craiova, cumparand numeroase terenuri in Dolj, Gorj, Mehedinti, Romanati, Teleorman, Ilfov si Tecuci.La averea primiita la decesul tatal sau, Jean Mihail a adaugat-o si pe cea a doua matusi, bogate la randul lor, al caror mostenitor unic a fost, ajungand sa detina sute de mii de hectare de teren si alte proprietati, printre care, cele mai importante erau - o vila pe Calea Victoriei, in Bucuresti, o casa in Floresti, Prahova, Castelul Zamora, din Busteni si resedinta sa din Craiova, care gazduieste in prezent Muzeul de Arta.Pe langa proprietatile imobiliare, Mihail detinea si una din cele mai mari averi lichide, in jurul unui miliard de lei, depusi in diverse banci. La valoarea de la inceputul anilor '20, lichiditatile lui Mihail echivalau cu peste 9 tone de aur, fapt ce i-a permis sa ajute statul roman in perioada marii crize financiare, prin imprumuturi sau girarea unor creante externe.Personalitate retrasa si discreta, Jean Mihail a locuit un timp intr-o singura camera din palatul familiei sale, din Craiova, despre care se spune ca nici macar n-o incalzea iarna.Necasatorit si fara urmasi, olteanul a lasat averea, prin testament, statului, cerand in schimb infiintarea unei fundatii care sa ii poarte numele. Potrivit testamentului, prin intermediul fundatiei, statul trebuia sa vanda pamanturile sale taranilor, in loturi mici si la preturi convenabile, iar cu banii obtinuti urmand a se construi scoli, spitale si biblioteci. Din pacate nu s-a construit nimic, iar de banii lui s-a ales praful...De remarcat faptul ca Jean Mihail nu s-a prapadit in vreo perioada anapoda din istoria noastra, cea comunista, de exemplu, chiar in epoca la care ne raportam cu respect. E momentul sa ne privim cinstit in fata ca neam si sa recunoastem ca astia suntem, statul de atunci era la fel de clientelar fata de protejatii sai, la fel ca si cel de acum. Nimic nu s-a schimbat, mita, coruptia, furtul erau si sunt inca activitati de capatai pe plaiurile astea, in care munca nu numai ca nu e  privita cu respect, ci e considerata ca fiind apanajul fraierilor!In urma a ramas doar Palatul Mihai - Muzeul de Arta din Craiova, unde, odata cu venirea comunistilor la putere au inceput sa dispara importante piese de mobilier, care a ajuns in casele unor oameni ai caror copii sau nepoti sunt acum persoane publice, profesori universitari sau academicieni. "}