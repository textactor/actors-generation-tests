{"id":640732,"title":"Zi mare in PSD. Se va lua o decizie in scandalul pornit de acuzatiile la adresa DNA","content":"PSD se reuneste, miercuri, in sedinta Comitetului Executiv National (CExN), iar potrivit liderului partidului, Liviu Dragnea, va fi facuta evaluarea activitatii secretarilor de stat. Sedinta CExN are loc in contextul scandalului provocat de acuzatiile la adresa DNA, iar vicepremierul Paul Stanescu afirma, luni, ca Laura Codruta Kovesi ar trebui sa demisioneze de la conducerea institutiei si ca partidul va lua \"o decizie politica\" privind \"acesta chestiune foarte grava\".Sedinta Comitetului Executiv National al PSD va avea loc de la ora 16.00.Liderul PSD, Liviu Dragnea, spunea ca in sedinta CExN va fi facuta evaluarea activitatii celor 135 de secretari de stat.Liviu Dragnea declara, dupa sedinta Comitetului Executiv in care Viorica Dancila a fost nominalizata pentru functia de premier, ca vrea modificarea legislatiei astfel incat secretarii de stat sa nu mai fie numiti de catre seful Executivului, ci direct de catre ministri, cu acordul premierului, motivand ca ministrii sunt responsabili pentru activitatea din domeniul respectiv.Liderul PSD spunea ca fostul premier Mihai Tudose nu a primit de la toti membrii Cabinetului o evaluare \"serioasa” a secretarilor de stat. \"O sa o facem in perioada urmatoare. A inceput deja. Au inceput sa se organizeze colegii nostri, si din Guvern, si din partid, ca in foarte scurt timp sa avem evaluarea fiecarui secretar de stat si mai ales sa vedem fiecare cum a ajuns acolo”, a mai sustinut liderul PSD.Sedinta Comitetului Executiv al PSD are loc in contextul scandalului provocat de acuzatiile lansate la adresa DNA de catre fostul deputat PSD Vlad Cosma, care a sustinut, intr-o inregistrare difuzata duminica seara de Antena 3, ca procurorii Mircea Negulescu si Lucian Onea de la DNA Ploiesti ar fi incercat sa faca dosare in baza unor \"probe fabricate\" pe numele unor politicieni si oameni de afaceri, intre care Sebastian Ghita.Liviu Dragnea a declarat, luni, ca trebuie facuta o ancheta serioasa in urma acuzatiilor aduse Directiei Nationale Anticoruptie si este bine ca s-a autosesizat Inspectia Judiciara, insa nu poate fi vorba doar despre abateri dsciplinare, existand ”elemente penale foarte serioase”. ”Cel mai important lucru este ca Inspectia Judiciara s-a autosesizat. Eu cred ca trebuie facuta o ancheta rapid pentru a vedea daca inregistrarile sunt adevarate, si par adevarate, si trebuie luate masuri rapid pentru ca astfel de practici sa nu se mai intample in Romania”, a spus liderul PSD, inaintea sedintei Biroului Permanent al PSD.La randul sau, premierul Viorica Dancila spunea ca ii va cere ministrului Justitiei, Tudorel Toader, aflat in Japonia, sa vina urgent in tara. ”Este ingrijorator pentru fiecare roman si eu, in calitate de prim ministu, vazand ca in discutiile de aseara se cerea fabricarea probelor chiar pentru prim ministru, nu sunt intr-o situatie confortabila, dar si pentru un roman care trebuie sa vada in justitie dreptatea. Nu trebuie sa vedem ca intreaga justitie ar face lucruri urate sau ca nu ar judeca lucrurile drept.”, a declarat Viorica Dancila.Vicepremierul Paul Stanescu a declarat, luni, inaintea Biroului Permanent al PSD, ca Laura Codruta Kovesi ar trebui sa isi dea demisia de la sefia Directiei Nationale Anticoruptie si ca partidul va lua o decizie politica in Comitetul Executiv si va avea o pozitie oficiala ”in ceea ce priveste aceasta chestiune foarte grava”. ”(...) in CEX vom lua o decizie in ceea ce priveste aceasta chestiune foarte grava”, a afirmat Stanescu.Ministrul Justitiei a afirmat, intr-o interventie, la Antena 3, referindu-se la acuzatiile vizand DNA, ca nu sesizeaza Inspectia Judiciara pentru ca ar insemna o intarziere, spunand ca are ca variante sa prezinte oricand raportul privind DNA sau sa prezinte in Parlament raportul privind Ministerul Public, conform legii. El a precizat ca raportul va contine o masura, fara a spune care va fi aceasta.Antena 3 a difuzat, duminica seara, o inregistrare cu fostul deputat PSD Vlad Cosma, care sustine ca procurorii Mircea Negulescu si Lucian Onea de la DNA Ploiesti ar fi incercat sa faca dosare in baza unor \"probe fabricate\" pe numele unor politicieni si oameni de afaceri, intre care Sebastian Ghita. Vlad Cosma a sustinut, de asemenea, ca seful DNA Ploiesti, Lucian Onea, i-ar fi cerut sa modifice documente si probe care ar fi fost folosite ulterior in dosar.Seful DNA Ploiesti, Lucian Onea, a sustinut luni o conferinta de presa pentru a raspunde acuzatiilor de fabricare si plantare de probe lansate de fostul deputat. Onea a spus ca DNA Ploiesti nu a falsificat niciodata probe si a respectat intotdeauna legea. Procurorul a afirmat ca procurorii structurii pe care o conduce au fost avertizati de persoane din anturajul lui Vlad Cosma ca va urma un atac, ceea ce s-a si intamplat, dar nu vor ceda presiunilor, chiar daca acestea sunt din ce in ce mai agresive. Seful DNA Ploiesti a precizat ca chiar astazi a solicitat Inspectiei Judiciare (IJ) sa faca verificari, fiind in joc reputatia procurorilor.Fostul deputat Vlad Cosma a depus la Parchetul General o plangere penala impotriva a patru procurori de la DNA Ploiesti, printre care Lucian Onea si Mircea Negulescu, pe care ii acuza de savarsirea infractiunilor de compromiterea intereselor justitiei, cercetare abuziva, represiune nedreapta, abuz in serviciu si constituire de grup infractional organizat. Conform Romania TV, in urma acestei plangeri, luni a fost inregistrat un dosar pe rolul Sectiei de urmarire penala din cadrul Parchetului General. Si Sebastian Ghita a amenintat ca va depune plangere penala impotriva DNA.Marti, Parchetul General a anuntat ca Sectia de urmarire penala si criminalistica face cercetari intr-o cauza penala constituita ca urmare a inregistrarii unei plangeri penale si care vizeaza aspectele prezentate de catre mass-media in legatura cu situatia de la DNA Ploiesti.Si omul de afaceri Sebastian Ghita, urmarit in mai multe dosare penale si aflat in Serbia, a avut duminica seara o interventie la Antena 3, unde a reluat afirmatiile conform carora avea o relatie apropiata cu sefa DNA Laura Codruta Kovesi, sustinand ca aceasta a fost la el acasa, la Ploiesti, \"a venit la vie\" si a fost vazuta de lautari si de chelneri. El a precizat ca se va gandi cum poate dovedi relatia pe care a avut-o cu Laura Codruta Kovesi.Luni seara, Sebastian Ghita a avut o noua interventie, la Romania TV, in care i-a adus acuzatii sefului DNA Ploiesti, Lucian Onea, si a comentat declaratiile facute de acesta la conferinta de presa organizata in urma acuzatiilor aduse de fostul deputat PSD Vlad Cosma. Ghita a sustinut ca denuntul din dosarul in care este cercetat alaturi de Victor Ponta este un fals si ca a inceput proceduri pentru a le prezenta judecatorilor sarbi \"adevarul despre acele probe fabricate\", pe baza carora a primit mandat de arestare si cerere de extradare. \"Parchetul General va trebui sa ne probeze. Nu mai au loc de intors. Orice putere ca a lui Kovesi e efemera. Cum de nu ati arestat-o pe Kovesi? I-ati fost complici! Nu au scapare cei de la Parchetul General!\", a spus Sebastian Ghita, anunta News.ro."}