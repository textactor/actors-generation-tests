{"id":640910,"title":"Concurs de produse traditionale la USAMV Iasi","content":"Universitatea de Stiinte Agricole si Medicina Veterinara „Ion Ionescu de la Brad” (USAMV) din Iasi in parteneriat cu Directia pentru Agricultura Judeteana Iasi organizeaza concursul ,,IDENTIFICARE SI ATESTARE DE PRODUSE TRADITIONALE DIN MOLDOVA”, in perioada 1 februarie – 24 martie 2018, aflat la prima editie. Evenimentul isi propune promovarea si incurajarea consumului de produse alimentare romanesti realizate dupa retete traditionale. In acelasi timp, se urmareste stimularea spiritului antreprenorial al elevilor si studentilor prin valorificarea superioara a productiilor agroalimentare obtinute in fermele de marime mica si media din Moldova.Concursul este dedicat elevilor si studentilor din zona de nord-est a tarii, care pot participa individual sau in echipa, coordonati de un cadru didactic si care trebuie sa realizeze un produs traditional.\nTotodata, organizatorii urmaresc, prin intermediul acestei competitii, sa promoveze o alimentatie sanatoasa in randul tinerilor, precum si dezvoltarea culturii pentru produsele culinare romanesti.Participarea este gratuita, elevii si studentii inscrisi trebuie sa respecte prevederile din Regulamentul oficial al concursului. Inscrierea se face prin completarea cererii de concurs si a dosarului produsului si transmiterea acestora pana la data de 15 martie 2018. La finalul concursului, toti participantii vor fi premiati, iar castigatorii vor fi recompensati cu premii speciale, diplome si consiliere tehnica pentru atestarea oficiala a produsului. "}