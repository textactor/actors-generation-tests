{"id":641095,"title":"Justitia belgiana, actiuni impotriva Facebook! Se cere incetarea urmaririi internautilor fara acordul lor","content":"Justitia belgiana a somat vineri Facebook sa inceteze sa mai urmareasca internautii in Belgia fara consimtamantul lor, sub amenintarea unei amenzi de 250.000 de euro pe zi, pana la maxim 100 de milioane de euro, o decizie pe care gigantul internet a anuntat ca o va ataca in apel, scrie AFP.Grupul american trebuie sa \"inceteze sa urmareasca si sa inregistreze utilizarea internetului a persoanelor care navigheaza in Belgia, pana cand se conformeaza legii belgiene privind viata privata\", a decis tribunalul de prima instanta din Bruxelles\"Facebook trebuie de asemenea sa distruga toate datele personale obtinute ilegal\", continua tribunalul.Justitia belgiana a fost sesizata de Comisia pentru protejarea vietii private, care considera ca Facebook incalca legea belgiana privind respectarea vietii privateIn cauza este utilizarea de catre reteaua sociala a celebrelor \"cookies\", micro-fisiere care conserva datele sau obiceiurile internautilor.Dar si butoanele \"Like\" sau \"Share\" pe care Facebook le pune la dispozitia unor terti.Chiar daca \"nu ati vizitat niciodata site-ul Facebook anterior, Facebook va poate urmari comportamentul de navigare, fara sa va dati seama\", subliniaza tribunalul.\"Facebook nu ne informeaza suficient despre faptul ca culege informatii despre noi, despre natura informatiilor pe care le culege\" si \"despre ceea ce face cu aceste informatii\", concluzioneaza tribunalul."}