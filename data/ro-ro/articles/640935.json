{"id":640935,"title":"FRT a decis unde va avea loc urmatorul meci al Romaniei din Cupa Davis","content":"Meciul dintre România si Maroc, din turul 2 al Grupei a II-a, zona Europa/ Africa, a Cupei Davis, va avea loc în Sala Polivalenta din Cluj-Napoca, pe 7 si 8 aprilie.\"Dupa consultari cu componentii echipei României si cu capitanul nejucator, Gabriel Trifu, s-a decis ca meciul sa se joace în Sala Polivalenta din Cluj-Napoca. Suprafata de joc va fi anuntata ulterior\", a anuntat Federatia Româna de Tenis.\"Ne face o mare placere sa revenim la Cluj-Napoca, în impresionanta Sala Polivalenta, acolo unde nationalele de tenis ale României au fost atât de bine primite\", a declarat Razvan Itu, vicepresedinte FRT. În primul tur al Cupei Davis, Grupa a II-a, România a învins Luxemburgul cu 4-1, la Piatra Neamt, iar adversara din 7-8 aprilie, Maroc, a trecut cu 3-1 de Georgia, la Marrakech.\"Polivalenta\" clujeana ar putea gazdui si meciul dintre echipele feminine ale României si Elvetiei, din barajul pentru Grupa Mondiala I a Fed Cup, pe 21 si 22 aprilie. Tot aici s-a jucat si partida România - Canada de weekendul trecut, câstigata cu 3-1 de \"tricolore\". Atât meciul România - Maroc, din Cupa Davis, cât si România - Elvetia, din Fed Cup, vor fi în direct la Digi Sport."}