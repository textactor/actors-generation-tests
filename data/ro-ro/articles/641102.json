{"id":641102,"title":"Criminalul de la liceul din Florida isi recunoaste faptele. FBI a avut semnale ca e periculos, dar nu a...","content":"Adolescentul care a ucis 17 oameni la un liceu din Florida a povestit instantei, cu lux de amanunte, cum a pus la cale macelul. Nikolas Cruz are 19 ani si probleme psihice. Americanii sunt scandalizati pentru ca FBI-ul a avut informatii, inca de acum un an, despre comportamentul deviant al ucigasului, dar nu a facut nimic.Criminalul a povestit judecatorilor cum a intrat in campusul de unde fusese exmatriculat si a inceput sa traga in fostii lui colegi. Apoi a aruncat arma si a reusit sa fuga. Politia l-a prins o ora mai tarziu.Au murit 14 adolescenti si 3 profesori. Intre ei, Aaron Feis, antrenor de fotbal, rapus de gloante, in timp ce incerca sa-i apere pe copii.In timpul atacului, multi elevi s-au refugiat sub banci. O profesoara a povestit ca s-a inchis in baie cu toti cei 19 elevi cu care avea ora.Acum un an, Nikolas Cruz facuse pe YouTube un comentariu amenintator: scria ca va impusca elevi. A fost reclamat, FBI-ul a fost anuntat, insa nu a facut nimic.De altfel, pe conturile lui de pe retelele de socializare erau postate imagini cu arme de foc si cutite. Si-a cumparat pusca de la un magazin de langa casa.Fostii colegi au povesti ca ucigasul era un singuratic, avea grave tulburari de comportament si accese de violenta."}