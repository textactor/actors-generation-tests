{"id":641021,"title":"Dr Sidonia Susanu despre cea mai buna metoda de a scapa de excesul de piele si grasime in zona abdominala","content":"Alaturi de aspectul inestetic major pe care il induce excesul de grasime localizat la nivelul abdomenului, acesta determina de multe ori si modificari grave ale posturii, cu repercusiuni severe asupra integritatii functionale a coloanei vertebrale lombare. Excesul de grasime abdominala actioneaza ca o greutate purtata permanent de corpul nostru si sustinuta in mare parte de catre coloana vertebrala lombara, care in cele din urma va dezvolta deformari si degenerari.Pe langa afectarea coloanei vertebrale, excesul de grasime in general reprezinta o cauza majora de suprasolicitare a inimii, care trebuie sa „munceasca” anormal de mult, ducand in timp la tulburari functionale si ulterior morfologice ale cordului. In plus, grasimea abdominala exagerata reprezinta o cauza majora pentru afectiunile degenerative ale articulatiilor genunchilor (prin exercitarea unei presiuni majore la acest nivel), dar si cauza pentru aparitia varicelor (prin compresiune asupra sistemului venos de retur al membrelor inferioare).Abdominoplastia reprezinta interventia chirurgicala prin care se indeparteaza atat excesul de grasime, cat si cel de piele de la nivelul abdomenului. Insa, Abdominoplastia nu presupune indepartarea grasimii excesive din interiorul cavitatii peritoneale (grasimea care inconjoara organele), al carei volum trebuie controlat prin dieta si printr-un program riguros de exercitii fizice. Interventia chirurgicala se efectueaza in conditii de anestezie generala.Initial, se infiltreaza tegumentele situate deasupra ombilicului cu o solutie anestezica si vasoconstrictoare (care micsoreaza diametrul vaselelor de sange). La nivelul acestei zone (cuprinsa intre ombilic, marginea de jos a coastelor si partile laterale ale trunchiului) se va aspira excesul de grasime prin liposuctie clasica. Este foarte important ca pliul cutanat restant sa nu depaseasca 1,5 – 2 cm, pentru a putea obtine un aspect optim postoperator al abdomenului. Este extrem de important, insa, de avut in vedere ca aspectul general al abdomenului trebuie armonizat cu cel al intregului corpul, pe de o parte, dar si cu al trunchiului, pe de alta parte. De asemenea, se va evita aspirarea a mai mult de 5 – 7 litri de aspirat intr-o singura sedinta.Ulterior, se efectueaza o incizie (conform desenului efectuat preoperator, cu pacientul in picioare) deasupra pubisului, prelungita lateral pana la nivelul crestelor iliace (uneori chiar in afara acestora). Se diseca pielea (in toata grosimea ei) de la acest nivel si pana la marginea de jos a coastelor. Buricul se decupeaza de jur imprejur si se sutureaza la fascia profunda, urmand a fi suturat ulterior in noua sa pozitie.Se verifica daca nu exista eventuale hernii ale liniei albe (nediagnosticate anterior) sau dehiscente ale muschilor drepti abdominali. Se sutureaza pe linie mediana teaca ce inveleste muschii drepti abdominali, realizand astfel intarirea pe linie mediana a peretelui abdominal.Tegumentul in exces se sectioneaza, se repozitioneaza buricul in noua sa pozitia normala (fata de reperele osoase) si se sutureaza plaga postoperatorie. In general, se monteaza tuburi de dren care se mentin 2-3 zile postoperator.Este necesara purtarea unei burtiere in perioada postoperatorie, care va ajuta la lipirea tegumentelor decolate in timpul interventiei la fascia profunda, prevenind formarea de hematoame sau seroame. Pacientul se va mobiliza cat mai curand dupa operatie, fara a efectua efort fizic exagerat. La 2-3 zile de la interventie edemul instalat este maxim si incepe sa se remita dupa ziua a 5-a postoperator, pana in ziua a 14-a. Ca si in cazul altor interventii chirurgicale, rezultatul se poate aprecia abia la doua luni de la interventie.Exista o serie de complicatii ale abdominoplastiei: infectii, deschiderea plagii operatorii, formare de seroame si hematoame, perforarea unor organe interne (in cadrul procedurii initiale de liposuctie), complicatii legate de anestezia generala, embolie pulmonara etc.Respectarea stricta a indicatiilor pre si postoperatorii, precum si folosirea unei tehnici chirurgicale minutioase permit prevenirea cu succes a acestor complicatii.Totusi, pacientul trebuie sa cunoasca posibilitatea aparitiei acestor complicatii si sa se adreseze medicului imediat in cazul in care constata o inrautatire a starii sale imediat postoperator (in general, orice complicatie poate surveni in primele 3- 5 zile postoperator). La 14 zile postoperator se recomanda inceperea unui program saptamanal de masaj anticelulitic la nivelul abdomenului, care va favoriza vindecarea accelerata a tesuturilor, cu obtinerea unui rezultat estetic superior.De retinut ca Abdominoplastia este o procedura chirurgicala care vine in completarea unui regim dietetic si de sport. Desi rezultatele sunt vizibile imediat si spectaculoase, exista riscul refacerii stratului adipos la nivelul abdomenului in cazul nerespectarii unui regim alimentar echilibrat. Dr. Sidonia Susanu,\nMedic Primar Chirurgie Estetica Plastica si Microchirurgie Reconstructiva\nDirector Medical la Susanu Clinic\nwww.susanuclinic.ro"}