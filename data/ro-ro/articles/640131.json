{"id":640131,"title":"Un iesean a fost calcat de hotii de capre. Pagubitul da vina pe Politie","content":"Suparare mare pentru un crescator de animale din comuna Tibana, satul Alexeni. Vasile Liviu Mihailescu, in varsta de 58 de ani, a fost calcat de hoti la finalul anului trecut. S-a trezit ca a fost usurat de 50 de capre sanatoase, evaluate la peste 150 de lei bucata. Pagubitul a depus plangere la postul de politie pe data de 11 octombrie 2017.La un moment dat, a fost anuntat ca a fost observat un TIR pe raza comunei Miroslava, care transporta capre. A fost chemat sa verifice incarcatura, ocazie cu care ar fi identificat zece capre. Ulterior, ultimul proprietar a fost obligat de politisti sa pastreze caprele pana la finalizarea anchetei. Acum, Mihailescu acuza faptul ca, din cauza politiei, nu si-a recuperat animalele, fiind convins ca acestea au fost deja vandute. Mai mult, acesta da vina pe Vasile Cojocaru, seful de post, ca nu vrea sa finalizeze ancheta.\"Cand m-am dus sa fac reclamatia, Cojocaru a lipsit trei zile pentru ca era la cules de vie. Abia pe 30 noiembrie mi s-a spus ca a fost oprit un TIR. Am recunscut zece capre care au fost vandute de mai multe ori pana au ajuns la ultimul proprietar. Caprele au ramas in custodie. Nu le-am recuperat nici pana acum. Nu este prima data cand se fura in comuna. S-a intamplat de mai multe ori, dar nu se face nimic\", a declarat Mihailescu. Reprezentantii Inspectoratului de Politie Judetean (IPJ) Iasi nu au oferit detalii privind autorul furtului.\"Politistii au deschis un dosar penal in acest caz si fac cercetari pentru stabilirea intregii situatii de fapt\", a declarat Anca Vijiiac, purtator de cuvant al IPJ Iasi.\nÂ "}