{"id":640246,"title":"TRANZACTIE IMOBILIARA, de ULTIMA ORA, la Iasi! O importanta cladire din centrul orasului a fost...","content":"• Universitatea \"Alexandru Ioan Cuza\" - UAIC din Iasi a primit acordul Consiliului de Administratie al Telekom România pentru cumpararea cladirii de pe strada Lapusneanu, nr 28 (corpul R) • Suma finala de achizitie a fost de 2.165.000 de euro (scutita de TVA) • Oferta institutiei de invatamant superior a fost acceptata în sedinta de conducere a companiei Telekom de joi, 8 februarie 2018 • Imobilul era închiriat de UAIC din anul 2008 si a fost destinat, cu precadere, activitatii scolilor doctorale • \"Intram în posesia unui spatiu cu o pozitionare atât centrala, cât si foarte aproape de campus, prin care nu doar ca ne îmbogatim patrimoniul, dar mai ales, oferim studentilor si profesorilor nostri un spatiu propice cercetarii stiintifice si schimbului de idei\", a declarat prof. univ. dr. Mihaela Onofrei, Ordonator de Credite si rector interimar al Universitatii CuzaTranzactie imobiliara spectaculoasa pentru Universitatea \"Alexandru Ioan Cuza\" (UAIC) din Iasi. Institutia de invatamant superior a primit acordul Consiliului de Administratie (CA) al Telekom România pentru cumpararea cladirii de pe strada Lapusneanu, nr 28 (corpul R).Suma finala de achizitie a fost de 2.165.000 de euro (scutita de TVA). Oferta institutiei de invatamant superior a fost acceptata în sedinta de conducere a companiei Telekom de joi, 8 februarie 2018. Imobilul era închiriat de UAIC din anul 2008 si a fost destinat, cu precadere, activitatii scolilor doctorale.\"Ne bucura faptul ca, dupa ZECE ani în care universitatea a închiriat imobilul, reusim sa finalizam procedura de achizitie si sa asiguram continuitate pentru activitatea celor 13 scoli doctorale din Universitate. De asemenea, intram în posesia unui spatiu cu o pozitionare atât centrala, cât si foarte aproape de campus, prin care nu doar ca ne îmbogatim patrimoniul, dar mai ales oferim studentilor si profesorilor nostri un spatiu propice cercetarii stiintifice si schimbului de idei\", a declarat prof. univ. dr. Mihaela Onofrei, Ordonator de Credite si rector interimar al Universitatii Cuza.Cu o amprenta la sol de 592 de metri patrati, cladirea de cinci etaje are o suprafata totala desfasurata de 4.581 de metri patrati, din care suprafata utila este de 3.594 de metri patrati, plus 222 de metri patrati de terase. Terenul, cu suprafata de 900 de metri patrati, este proprietatea Primariei Municipiului Iasi.Pe de alta parte, in perioada în care Universitatea Cuza a închiriat imobilul, s-a investit în recompartimentarea spatiilor si transformarea lor în sali de curs si de seminarii, reparatia instalatiilor electrice si a celor sanitare, dotarea cu mobilier si aparatura electronica. În prezent, cladirea asigura buna functionare a scolilor doctorale ale UAIC, dar este si gazda unor evenimente organizate de facultati. De asemenea, în Corpul R îsi desfasoara activitatea si alte entitati, precum Centrul Alumni, Clubul IQ sau Centrul de Reusita Universitara.\"Universitatea a închiriat cladirea de pe strada Lapusneanu, începând cu data de 8.10.2008, întrucât, la acea vreme era necesar un spatiu adecvat cercetarii stiintifice, studiului si schimbului de idei pentru doctoranzi. În anul 2017, compania Telekom Romania Communications SA a scos imobilul la licitatie, Universitatea având prin contractul de închiriere posibilitatea exercitarii dreptului de preemtiune. Acesta presupunea ca, la finalul perioadei de depunere a ofertelor, UAIC sa fie înstiintata care era suma cea mai mare oferita, iar în cazul în care Universitatea propunea aceeasi suma, sa fie desemnata câstigatoarea licitatiei. În iulie 2017, Universitatea a demarat proceduri de evaluare valorica si expertiza tehnica, obtinând aprobarea Ministerului Educatiei Nationale <>, Consiliului de Administratie si Biroului Executiv al Consiliului de Administratie\", mai arata oficialii UAIC.Avand in vedere toate acestea, la prima licitatie de vânzare nu s-a prezentat niciun ofertant, astfel încât a fost demarata o a doua procedura de licitatie, în care s-au înregistrat oferte.\"Universitatea si-a exprimat intentia de cumparare, prin dreptul de preemtiune si a primit aprobarea din partea Telekom România la data de 08.02.2018. Imediat dupa aceasta data, vor începe procedurile pentru semnarea contractului de vânzare-cumparare.Ulterior intrarii în proprietatea Universitatii, imobilul îsi va pastra destinatia si va asigura în continuare buna functionare a scolilor doctorale ale UAIC, precum si facilitati de organizare a evenimentelor\", a concluzionat prof. univ. dr. Mihaela Onofrei."}