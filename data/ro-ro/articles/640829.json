{"id":640829,"title":"Simona Halep are un contract minuscul pe langa vedetele de la Nike: Cat castiga alte jucatoare comparativ...","content":"Simona Halep (2 WTA) a prins cel mai mare contract de publicitate de cand s-a apucat de tenis, insa veniturile ei sunt mult mai mici, comparativ cu alte jucatoare care se afla sub contract cu gigantul american.Simona Halep e din 2014 cea mai constanta sportiva din circuitul feminin, insa din punct de vedere al marketingului e la o distanta mare in spatele unor jucatoare mai slab cotate.Acest lucru a reiesit si dintr-o analiza „Forbes“ despre care. Iar acum contractul pe care romanca l-a semnat cu Nike confirma ceea a spus Victor Hanescu intr-un interviu acordat in exclusivitate pentru „Adevarul“: „Sportivii din Romania sunt marginalizati din cauza nationalitatii, deoarece provin dintr-o tara mica“.Halep s-a aratat incantata de faptul ca s-a inteles cu gigantul american, semnand o intelegere care ii va aduce in cont, anual, 2 milioane de dolari. Simona a obtinut astfel o marire de 700.000 de euro fata de parteneriatul pe care il avea cu Adidas. Totusi, suma primita din partea Nike e foarte mica, daca o comparam cu contractele de care beneficiaza Maria Sarapova (41 WTA) si Serena Williams.Rusoaica a semnat in 2010 cu Nike, urmand sa incaseze 50 de milioane lire sterline pana la finalul acestui an. Un calcul simplu indica faptul ca, anual, Sarapova primeste aproape 8,5 milioane de dolari. Adica, de patru ori mai mult decat Halep.Serena Williams si-a prelungit in 2013 acordul cu Nike pentru inca cinci ani. Valoarea totala a intelegerii? 40 de milioane de dolari, suma la care se adauga si diverse bonusuri. Ceea ce inseamna ca si Serena incaseaza peste 8 milioane de dolari pe an din partea celor de la Nike.Chiar si asa insa, Halep ramane printre cel mai bine platiti oameni din sportul romanesc, ea castigand pana acum peste 23 de milioane de dolari din tenis. Mai mult, spre deosebire de alte jucatoare romance care primesc doar echipament gratis din partea sponsorilor, Halep si-a permis sa negocieze si un contract dublu fata de cel pe care il avea cu Adidas."}