{"id":640195,"title":"Pericol urias pe strazile din Romania! Pilotul Titi Aur: \"Este mai putin riscant la raliuri decat sa...","content":"Pilotul de raliu Titi Aur spune ca i se pare mai periculos sa circule pe drumurile publice din Romania, decat sa participe la raliuri, chiar si la viteze de 200 de kilometri la ora pe drumuri forestiere. \"La raliuri, acolo unde lumea spune despre noi, pilotii de curse, ca suntem nebuni, in sensul ca se merge pe drum forestier cu viteze de pana la 200 de kilometri pe ora , este mai putin riscant decat sa circuli pe drumurile din Romania, in mod special. Stam foarte rau la capitolul \"siguranta in trafic\". Suntem pe primul loc in tot felul de clasamente in Europa, la accidente, la raniti si la morti pe sosea. Mi s-a pus de mai multe ori intrebarea si va zic ca eu stau cu mai multa grija cand ies cu masina in trafic, decat atunci cand merg la curse. La curse suntem cu masina speciala, suntem in centura, cu casti si suntem singuri pe drum. Singurul risc este sa iesi in decor si sa lovesti masina pentru ca mergi la limita, dar si atunci pericolul este mai mic decat atunci cand iti vine un inconstient, unul beat, sau un drogat si intra in tine pe contrasens,\" a spus Titi Aur la DCNews Live.Totodata, Titi Aur spune ca si pasagerii din masina poarta o anumita vina pentru ca le permit soferilor sa fac tot felul de cascadorii in trafic, cu riscul pierderii vietii. \"Cei de la volan nu constientizeaza la ce pericole se expun. Chiar si cei din dreapta si cei din spate accepta ca cel de la volan sa faca lucruri anormale: sa mearga tare, depasiri riscante. De multe ori se cred la raliu pe strada, facand competitie. Cred ca marele pericol al societatii romanesti este ca cei de la volan nu constientizeaza pericolul,\" a mai spus Titi Aur. "}