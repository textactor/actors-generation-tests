{"id":640748,"title":"Londra. Condamnat la 11 ani de inchisoare, un carder roman isi continua afacerea on-line","content":"Alexandru Sovu (foto), un carder roman in varsta de 39 de ani, isi bate joc de autoritatile britanice. Acesta a fugit dupa ce a fost eliberat pe cautiune si se crede ca ar putea fi in Romania sau in China. Potrivit Daily Mail, site-ul sau cardreaderfactory.com a fost activ, iar prin intermediul acestuia romanul Sovu si-a continuat afacerea. In acest moment, site-ul este din nou inchis. Intre timp, Sovu a primit 11 ani de inchisoare fiind judecat in lipsa la Curtea Coroanei din Blackfriars. Porivit anchetatorilor, Sovu, alaturi de mai multi acoliti, vindea dispozitive pentru citirea cardurilor bancare in toata lumea. Astfel, infractorii din New York, Jamaica, Cambodgia, Vietnam, Thailanda, Ghana si Filipine erau aprovizionati prin intermediul Internetului.Paguba produsa de Sovu si compania a fost de trei milioane de lire sterline.Anca Fuioaga, de 37 de ani, care a lucrat ca „reprezentant britanic” al lui Sovu, a fost, de asemenea, condamnata la 30 de luni de inchisoare, pentru conspiratie la producerea si furnizarea de articole pentru a fi utilizate la frauda si la transferul de proprietate. Judecatorul Rajeev Shetty a spus cu privire la Sovu: „A aratat o aroganta uluitoare si si-a batut joc de lege si ordine. Operatiunea s-a extins in intreaga lume. In locuri precum New York si Noua Zeelanda. Fiecare dintre dispozitivele pe care le-a folosit a fost capabil sa stocheze 30.000 de detalii despre utilizatorul cardului”. Anterior, judecatorul Shetty le-a spus juratilor: „Stiu ca eu unul ca nu voi mai folosi niciodata un bancomat cu incredere”. Sovu a sosit in Marea Britanie in 2008, avand o diploma in programare calculatoare. El a avut un loc de munca la o firma de software, dar a fost concediat.\n "}