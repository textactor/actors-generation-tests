{"id":640256,"title":"Aveti grija daca achizitionati aceste produse de ingrijire! Sunt extrem de periculoase","content":"Comisarii pentru Protectia Consumatorilor atentioneaza ca in notificarile RAPEX din aceasta saptamana sunt incluse mai multe produse electrocasnice periculoase.Printre acestea, sunt si doua produse ale unei marci prezente si pe piata din România. Este vorba despre un uscator de par (model GM-1711) si un aparat de ras (model GM-9001), ambele sub brandul GEMEI, fabricate în China. Materialul plastic al carcasei uscatorului este combustibil, se poate supraîncalzi si poate lua foc în timpul utilizarii. Încarcatorul aparatului de ras prezinta parti metalice expuse, care pot curenta utilizatorul.\"Daca detineti un astfel de produs, trebuie sa încetati sa îl mai utilizati. De asemenea, aveti dreptul sa îl returnati operatorului economic de la care l-ati cumparat, acesta fiind obligat sa va restituie contravaloarea. Ca reguli generale, la cumpararea aparatelor electrocasnice, verificati existenta marcajului CE, care arata ca echipamentul respecta conditiile tehnice impuse de reglementarile Uniunii Europene. La cumpararea directa, solicitati efectuarea probei produsului. Totodata, produsele trebuie însotite de instructiuni de utilizare, detalii privind modul de instalare, eventuale avertizari, certificat de garantie, în limba româna. Solicitati si pastrati documentul de vânzare, bon, chitanta, factura, necesare în cazul unor reclamatii ulterioare\", sustin reprezentantii Comisariatului Judetean pentru Protectia Consumatorilor Iasi.RAPEX reprezinta un sistem de schimb rapid de informatii privind produsele periculoase între Comisia Europeana si statele membre ale Uniunii Europene. Autoritatea Nationala pentru Protectia Consumatorilor (ANPC) este punctul national de contact din România, pentru sistemul RAPEX.\n "}