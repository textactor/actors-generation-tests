{"id":641238,"title":"Sedinta ordinara de Consiliu Judetean. Zeci de proiecte pe ordinea de zi","content":"Plenul Consiliului Judetean Iasi se va reuni in cursul zilei de maine intr-o noua sedinta ordinara a institutiei. Pe ordinea de zi vor figura cateva zeci de proiecte de hotarare, printre care aprobarea bugetelor de venituri si cheltuieli de la institutiile subordonate, dar si avizarea unor organigrame si a statelor de functii de la unitatile gestionate de Consiliul Judetean Iasi.Consilierii judeteni vor discuta din nou despre ansamblul folcloric al judetului, un for aparut peste noapte, care va inghiti 200.000 lei lunar din banii contribuabililor doar ca sa-i distreze pe altii. De aceasta data, proiectul ar urma sa fie avizat, iar cei de acolo isi vor vedea linistiti de salariile uriase de care vor beneficia.Printre alte proiecte analizate se afla unul privind aprobarea organigramei si a statului de functii pentru Spitalul Clinic de Urgenta pentru Copii \"Sf. Maria\" Iasi, cu aplicare de la 1 martie 2018, un alt proiect privind aprobarea planului de închidere a Centrului Rezidential \"Bogdana\" din cadrul Directiei Generale de Asistenta Sociala si Protectia Copilului Iasi, dar si un proiect privind clasificarea drumului comunal DC 34 Osoi - Moreni (km 0+000 – 4+304) în drum judetean cu indicativul DJ 249 B: DN 28 - Osoi – Moreni (km 0+000 – 5+304).In plus, pe ordinea de zi va mai aparea un proiect  privind aprobarea organigramei si a statului de functii al Spitalului Clinic de Obstetrica si Ginecologie \"Cuza Voda\" Iasi, aprobarea bugetul de venituri si cheltuieli al SC Tehnopolis SRL Iasi si al RA Aeroportul Iasi pentru anul 2018 si estimari 2019 - 2020.Pe ordinea de zi va mai figura un proiect de hotarâre privind modificarea perioadei de folosinta gratuita a imobilului situat în strada G-ral Berthelot nr. 2 de catre Institutul Regional de Oncologie Iasi, precum si un alt proiect de hotarâre privind atribuirea în folosinta gratuita catre Societatea Nationala de Trasport Gaze Naturale Transgaz S.A. Medias a unei suprafete de 84 metri patrati din terenul aferent drumului judetean DJ 248 (km 16+342) pentru efectuarea lucrarii de subtraversare la obiectivul legat de conducta de transport gaze naturale Vaslui - Iasi."}