{"id":640550,"title":"Concursuri DIDACTICE de ULTIMA ORA la Universitatea Tehnica \"Gheorghe Asachi\" din Iasi","content":"Senatul Universitatii Tehnice (TUIASI) \"Gheorghe Asachi\" din Iasi a validat concursurile care au avut loc la finalul lunii ianuarie pentru 32 de posturi didactice: opt de asistent, doua de lector, 14 de sef de lucrari si opt de conferentiar.La fel ca anul trecut, conducerea universitatii a luat decizia de a scoate la concurs toate posturile didactice libere în statele de functii ale facultatilor înca din primul semestru, pentru a evita eventualele modificari legislative care ar putea provoca blocaje la angajari sau promovari.\"Strategia universitatii este aceea de a sustine orice coleg care doreste sa fie promovat si care, în mod evident, îndeplineste conditiile minimale nationale si, suplimentar, pe cele ale universitatii noastre. Fiindca traim într-un mediu impredictibil din punct de vedere legislativ, si în 2016, si anul trecut am scos la concurs în primul semestru toate posturile didactice prevazute în acest scop. Masura s-a dovedit a fi una inspirata, caci Ordonanta de Urgenta a Guvernului nr. 90/2017, din decembrie, a limitat drastic libertatea institutiilor bugetare de a organiza concursuri pe orice tip de post\", a declarat prof. univ. dr. ing. Dan Cascaval, rectorul TUIASI. Singurele posturi care nu au fost înca scoase la concurs sunt cele de profesor universitar, trei la numar, care se supun unei reglementari mai recente a Ministerului Educatiei Nationale (MEN) care presupune ca, pentru a candida pe un astfel de post, este nevoie ca persoana respectiva sa fie abilitata sa conduca si doctorate.\"De aceea, am întârziat scoaterea acestor posturi pentru a oferi si colegilor nostri sansa de a le fi conferinta abilitarea si de a candida. Sunt convins ca, asa cum s-a mentionat si la întâlnirea Consiliului National al Rectorilor <<CNR>> de la Brasov, de la începutul lunii februarie, ministerul va face demersurile necesare, probabil un Memorandum, pentru a debloca posturile didactice, astfel ca vom putea organiza concursuri si pentru cele trei posturi didactice de profesor\", a completat rectorul.Lista completa de posturi care au fost scoase la concurs de catre TUIASI este disponibila la urmatoarea adresa - http://jobs.edu.ro/index.php?uid=29."}