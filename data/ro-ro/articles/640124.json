{"id":640124,"title":"Cine ar fi crezut ca se va intampla asa ceva la Maternitatea \"Cuza Voda\" din Iasi! Totul a plecat de la...","content":"• Maternitatea \"Cuza Voda\" din Iasi, cea mai tare din tara • Chestionarele de satisfactie anonime completate de paciente la externare au demonstrat ca la capitolul servicii medicale si curatenie, maternitatea ieseana este pe primul locMaternitatea Cuza Voda din Iasi, cea mai mare unitate medicala de profil din Romania a reusit sa-i uimeasca pe toti. Ani de zile, maternitatea ieseana era cunoscuta pentru acuzatiile de malpraxis la adresa medicilor sau pentru infectiile cu stafilococ la nou-nascuti.De aceasta data, pacientele care au fost internate in unitatea medicala au numai cuvinte de lauda la adresa colectivului si a serviciilor medicale. Asta a dus la clasarea Maternitatii Cuza Voda din Iasi pe primul loc in tara, in anul 2017, la servicii medicale de calitate si curatenie. In acest top, pe locul sapte din zece se afla o alta unitate medicala de top din Iasi, Institutul de Boli Cardiovasculare \"Prof. Dr. G.I.M. Georgescu\".De cativa ani, pacientii completeaza la externare, un chestionar anonim, in care sunt intrebati daca au fost multumiti de serviciilor medicale, de ingrijirea acordata de medic, de asistente, infirmiere, de curatenie, de calitatea meselor, a conditiilor de cazare, etc. Introducerea acestor chestionare ajuta unitatile medicale la imbunatatirea continua a serviciilor medicale si a conditiilor hoteliere. Conform raspunsurilor din chestionarele completate de pacientele externate, reiese ca Maternitatea \"Cuza Voda\" din Iasi este cea mai tare din Romania. Acest studiu, \"Cat de multumiti au fost pacientii romani de spitalele publice in 2017\", a fost facut de Observatorul Roman de Sanatate (ORS).\"Am decis sa scoatem în evidenta unitatile sanitare cu cele mai bune rezultate, evaluate pozitiv de pacienti din punct de vedere al serviciilor medicale si al curateniei. Este responsabilitatea autoritatilor sa analizeze aceste modele pozitive de spitale, sa reproduca bunele lor practici si sa le generalizeze în sistemul medical\", sustin reprezentantii ORS.In legatura cu faptul ca pacientele au clasat Maternitatea \"Cuza Voda\" din Iasi pe primul loc in tara, ca cea mai buna unitate sanitara din punct de vedere al serviciilor medicale si al curateniei, managerul a spus ca asta se datoreaza profesionalismului intregului colectiv.\"Una dintre prioritatile mele din planul de management este sa oferim servicii de calitate, aceasta insemnand servicii medicale de performanta asigurate de un corp medical cu o inalta pregatire profesionala;  asigurarea tuturor medicamentelor si materialelor sanitare in timpul spitalizarii; conditii hoteliere; durata de spitalizare cat mai mica; un grad redus al mortalitatii si al infectiilor nozocomiale si nu in ultimul rand, o comunicare eficienta medic – pacient. Imbunatatirea comunicarii dintre medic si pacient, astfel incat sa creasca gradul de satisfactie a pacientilor asupra calitatii actului  medical. Ma bucur ca rezultatele masurilor luate de cand am preluat functia de manager se regasesc si in raportul studiului realizat de Observatorul Roman de Sanatate, situatie care ne obliga sa intensificam masurile concepute pentru cresterea calitatii actului medical si gradul de satisfactie al pacientilor. Acest rezultat se datoreaza intregului colectiv al unitatii noastre si al implicarii active a Consiliului Judetean Iasi in calitate de ordonator principal de credite\", a declarat ec. Robert Danca, managerul Maternitatii \"Cuza Voda\" din Iasi.Institutul de Boli Cardiovasculare \"Prof. Dr. G.I.M. Georgescu\" din Iasi ocupa un loc fruntas si la capitolul transparenta. In ceea ce priveste topul spitalelor din Romania la curatenie, doar o singura unitate medicala din Iasi s-a clasificat pe locul 5 din 10, Institutul Regional de Oncologie din Iasi.Este adevarat ca institutul iesean este o unitate medicala noua. \"Satisfactia pacientilor cu privire la calitatea serviciilor medicale primite este unul dintre indicatorii importanti care arata performanta reala a unui spital. Pâna la sfârsitul anului 2016, acest indicator era profund viciat în România prin modalitatea sa de colectare. Odata cu introducerea chestionarului electronic, rezultatele se apropie mai mult de realitate. Acest raport analizeaza cele 122.423 chestionare de satisfactie completate de pacientii români la externare prin SMS si formular web, în perioada decembrie 2016 - ianuarie 2018, prin intermediul mecanismului de feedback al Ministerului Sanatatii. Doar 64 de spitale au avut un numar suficient de chestionare completate pentru a obtine rezultate relevante statistic si au fost incluse in topurile pozitive din acest raport. 277 de spitale nu au avut suficiente chestionare completate. Din cauza netransparentei si lipsei de implicare a managerilor, este imposibila masurarea statistica relevanta a satisfactiei pacientilor din aceste spitale\", sustin reprezentantii ORS."}