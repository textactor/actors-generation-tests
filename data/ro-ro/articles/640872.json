{"id":640872,"title":"Vasile Citea: Autostrada A8 trebuie sa fie o prioritate pentru Guvernul Romaniei !","content":"Autostrada A8, numita, mai nou, Autostrada Unirii, ramane o restanta a autoritatilor guvernamentale de pana acum pentru cele 8 judete ale Moldovei, indiferent de formatiunea politica ce s-a aflat la conducerea “Palatului Victoria”. Este vorba, in speta, de crearea unei lucrari de infrastructura strategica care sa lege regiunea Moldovei de Transilvania si de aici, de granita de vest a tarii.\nAceasta autostrada a fost ceruta insistent si de reprezentantii Uniunii Europene, facand parte din reteaua TEN–T, respectiv Coridorul IX Pan European, in sensul in care tarile membre au fost somate, de nenumarate ori, sa definitiveze lucrarile de infrastructura rutiera de pe capetele de retele TEN-T. Lucrarea este esentiala atat pentru recuperarea decalajelor de dezvoltare intre diversele regiuni ale tarii, dar si poarta de integrare europeana a Republicii Moldova. Evident, in urma contractului de consultanta cu BEI a reiesit faptul ca realizarea acestei autostrazi este fezabila pana in limita sumei de 9 miliarde de euro, avand o lungime totala de 311 km., structurata pe urmatoarele segmente: -Targu Mures-Ditrau cu o lungime totala 92 de km. si cu un cost estimat de 2,12 miliarde de euro;\n-Ditrau-Targu Neamt cu o lungime totala de 118 km. si cu un cost estimat de 4,24 miliarde de euro;\n-Targu Neamt-Iasi-Ungheni cu o lungime totala de 101 km. si un cost total estimat de 2,52 miliarde de euro, aici intrand si deviatia de 25 de km. ce trebuie facuta ca urmare a amplasarii diferite a Podului de la Ungheni.\nAutostrada A8 trebuie sa fie o prioritate pentru Guvernul Romaniei!"}