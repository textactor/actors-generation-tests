{"id":640370,"title":"Ce trebuie sa stii cand consumi grapefruit","content":"Sa mananci un grapefruit pe zi era pana de curand reteta pentru o viata sanatoasa. Specialistii ne avertizeaza insa ca acest fruct poate fi daunator. Potrivit unui studiu de specialitate canadian, consumul acestui fruct duce la o serie de reactii adverse, precum probleme cu rinichii, dureri musculare si hemoragie gastro-intestinala, informeaza Daily Mail. Grapefruitul poate fi un pericol pentru sanatatea celor care il consuma si poate duce chiar la deces daca este consumat in combinatie cu anumite medicamente. Specialistii avertizeaza ca ar trebui evitat pe cat se poate de persoanele care au probleme cu tensiunea arteriala, sufera de cancer, un nivel ridicat al colesterolului sau au probleme cu sistemul imunitar. Potrivit acestora, efectul daunator este cauzat de chimicalele ce se gasesc in fruct si care, chiar daca nu se gasesc intr-o cantitate toxica, interfereaza cu o enzima produsa natural de intestine, reducand efectul medicamentelor administrate prin scaderea cantitatii care ajunge in sange. Unele companii de medicamente sunt nevoite astfel sa dubleze doza doar pentru ca afectul obtinut sa fie cel care trebuie. Cercetatorii estimeaza ca peste 85 de medicamente interactioneaza cu grepfrutul, dintre care 43 intr-un mod periculos. Consumarea unui singur grapefruit sau a doar 200 de mililitri de suc de grapefruit ar putea fi suficient pentru a altera intr-un mod semnificativ concentratia medicamentelor din corpul unui pacient. Oamenii de stiinta nu stiu cati oameni sunt afectati de aceasta problema, insa afirma ca persoanele cu varste mai mari de 45 de ani prezinta un risc mai mare, pentru ca acestea consuma cea mai mare cantitate de grapefruit si totodata lor li se prescrie cel mai mare numar de medicamente.„Cat timp cadrele medicale nu sunt constiente ca efectele secundare pe care le observa la pacienti se datoreaza consumului de grapefruit, este foarte putin probabil ca acestea sa investigheze problema. Noi credem ca majoritatea cadrelor medicale inca nu cunosc pe deplin interactiunea dintre medicamente si grapefruit”, scriu cercetatorii in articolul publicat in jurnalul stiintific."}