{"id":640919,"title":"Primul banc care iti vine in minte este cu Bula? Atunci trebuie sa ii afli povestea! Eroul glumelor...","content":"Exista vreun roman care sa nu stie macar un banc cu Bula? Dar cati stiu povestea din spatele acestui personaj naiv si genial in acelasi timp? Bula a aparut in perioada comunismului, undeva la mijlocul anilor ’60,  si a devenit rapid eroul glumelor romanesti. Totul a luat nastere din necesitatea oamenilor de a avea un personaj, dar si o modalitate de a ironiza regulile impuse de regim. Practic, Bula devine un mijloc de defulare sociala. „Un personaj tragi-comic complex, plin de contradictii, idiotul in absolut, plin de sclipiri de genialitate, caruia romanii i-au atribuit de-a lungul timpului exact genul de evenimente care se intampla mereu mecanicului-socrului-matusii-vecinului-cuiva. Asemanat de unii cu un fel de Superman, de altii cu un retardat mintal, Bula reuseste totusi sa salveze mereu o cauza pierduta. Despre el se spune in egala masura cum ca ar fi un tanar slabanog, urat ca dracu', care strica viata fiecarei persoane care intra in contact cu el, la fel cum se spune ca ar arata ca o galusca cu maini si cu picioare, foarte gras, fiindu-i mai usor sa se dea de-a dura decat sa mearga”, potrivit articolului „Cativa stramosi de-ai lui Bula”, aparut in anul 2006 in Dilema Veche.Tot in 2006, conform unui studiu realizat de Televiziunea Romana, ACELASI BULA era votat si ajungea pe locul 59 din “Cei mai mari 100 de romani”. O performanta incredibila, nu-i asa? Despre originea numelui, lingvistii cred ca ar fi vorba despre doua variante! Potrivit lui V. Volkan, in scrierea „O analiza psihico-politica: Totem si Tabu”, numele „Bula” s-ar fi format din modificarea, cu o litera, a cuvantului vulgar sinonim in limba romana cu „penis”. Conform altor specialistii, numele ar veni chiar de la cuvantul “bula”, explicat in Dictionarul Limbii Romane in felul urmator: “Basica de aer sau de gaz aflata in masa unui lichid sau a unui solid. 2. Sfera, glob (mic) de metal, de sticla etc. 3. (In Antichitate si in Evul Mediu) Pecete de aur, de argint sau de plumb, care se atasa unui act pentru a-l autentifica; . 4. (Med.) Colectie circumscrisa de serozitate intalnita la nivelul pielii; flictena. – Din fr. bulle, lat. bulla.”."}