{"id":641213,"title":"Alexia si Matei, finalistii Eurovision 2018, sustinuti de Primaria Iasi - FOTO","content":"Primarul Mihai Chirica i-a primit la Palatul Roznovanu pe elevii ieseni Alexia Urtoi si Matei Iancu, cei mai tineri concurenti din istoria concursului Eurovision. Alexia & Matei (dupa numele lor „de scena”) se numara printre primii finalisti in cursa pentru reprezentarea Romaniei la Eurovision Song Contest 2018, care va avea loc la Lisabona. In semifinala de la Focsani Alexia & Matei au obtinut cel mai mare punctaj din concurs, anume 53 de puncte, pentru melodia „Walking On Water“.Selectia nationala pentru Eurovision Song Contest 2018 este prezentata de actrita Diana Dumitrescu si de cantaretul Cezar Ouatu. Pe parcursul celor cinci semifinale, juriul decide cele 15 piese care vor intra in finala Eurovision Romania. In finala selectiei nationale, care va avea loc pe 25 februarie, la Sala Polivalenta din Bucuresti, publicul este singurul care va alege reprezentantul Romaniei pentru scena din Lisabona, dintre piesele ramase in concurs.Sub sloganul „All aboard“, Eurovision Song Contest 2018 va aduce, pe scena din Lisabona, reprezentantii celor 42 de tari inscrise in competitie. Eurovision 2018 va avea loc la Lisabona, cu semifinalele pe 8 si 10 mai, iar finala pe 12 mai.Alexia Urtoi este eleva in clasa a IX-a la Colegiul National, iar Matei Iancu este elev in clasa a X-a la Colegiul „Negruzzi“.Muzica piesei „Walking On Water“ este scrisa de Mihai Alexandru, iar versurile de Alina Todasca. Videoclipul piesei „Walking On Water“ poate fi vazut aici: https://youtu.be/2z8NnQJv9D0, iar o inregistrare live aici: https://youtu.be/FJ8U81Np2CQ."}