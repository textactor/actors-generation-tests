{"id":640180,"title":"Atac devastator la adresa lui Mugur Isarescu: \"Metoda prin care santajeaza partidele\"","content":"Economistul Lucian Isar, sotul senatorului PNL Alina Gorgiu, a avut o iesire spectaculoasa vineri la Antena 3. Acesta a declarat ca sursa inflatiei este politica monetara a BNR, precizand totodata ca masurile guvernatorului reprezinta o „forma de santaj” la adresa politicienilor.„Este ceea ce nu ar trebui sa faca un guvernator. Este ceea ce in limbaj macro-economic dezancoreaza inflatia. In momentul in care un guvernator iese si spune ca pana la Pasti asteptati-va la cresteri de preturi, cand el ar trebui sa spuna ca totul este sub control, este ca si cum seful Politiei Romane ar spune ca este liber la furat pana de Pasti. Spune vedeti ca puteti sa cresteti preturile cat vreti voi, nu vi se intampla nimic. Politica monetara actioneaza cu intarziere. Adica, ceea ce face acum se va vedea la sfarsitul lui 2018. Daca tineti bine minte in octombrie, noiembrie anul trecut – tot o premiera pentru un guvernator in aceasta lume  - a spus ca cursul se va deprecia. Pai cine se poate astepta la o alta reactie din piata? Nu toata lumea s-a aruncat sa cumpere euro contra leu, pentru ca guvernatorul a spus ca asta este directia? Este o forma de santaj la adresa politicienilor. A invatat ca in acesti 28 de ani politicienii sunt foarte atenti la problemele romanilor, iar cei cu credite in valuta si cu credite in lei vor avea probleme in 2018, si asta este forma de negociere cu politicienii”, a spus Lucian Isar, la Antena3."}