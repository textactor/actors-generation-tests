{"id":640311,"title":"Motivele pentru care Eugenie Bouchard le cere despagubiri de milioane organizatorilor de la US Open","content":"Iesita din top 100 WTA, Eugenie Bouchard incearca sa dea lovitura printr-un proces intentat Federatiei de Tenis din SUA, care organizeaza US Open.Dupe ce a alunecat pe o podea uda la editia din 2015 si a fost obligata sa se retraga, Bouchard i-a dat in judecat pe americani si solicita despagubiri de cateva milioane de dolari, insa suma nu este cunoscuta cu exactitate.Procesul a intrat intr-o noua faza, iar avocatii celor doua parti s-au intalnit vineri in incercarea de a ajunge la un acord, potrivit TennisLife.In dosarul depus la tribunal, Bouchard a explicat cele sase motive pentru care vrea sa obtina despagubiri, dupa cum urmeaza:- Durerea si suferinta de moment, atat fizice cat si psihologice/emotionale.\n- Durerea si suferinta de dupa acea cazatura, atat fizice cat si psihologice/emotionale.\n- Pierderile financiare de moment, ce includ banii de la US Open, sumele oferite in functie de aparitiile la evenimente, potentialele contracte de sponsorizare. In plus, Bouchard spune ca, dupa acea cazatura, a coborat in clasamentul WTA si a ratat astfel noi bonusuri.\n- Pierderile financiare ulterioare cauzate de perioada de inactivitate de dupa cazatura, care au dus la o noua cadere in clasamentul WTA si la diminuarea sanselor de a capata contracte de sponsorizare si bonusuri din partea forului mondial.\n- Costurile medicale pentru tratamentul de moment.\n- Costurile medicale pentru tratamentele de dupa cazatura.Bouchard sustine ca a alunecat pe o podea uda, care nu era semnalizata, si astfel a fost nevoita sa se retraga de la US Open 2015.Ea mai sustine ca a ramas cu o trauma din care nu si-a revenit pentru cateva luni bune, motiv pentru care a avut rezultate slabe si a iesit din top 100 WTA."}