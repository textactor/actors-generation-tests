{"id":640496,"title":"Un tanar pianist, laureat al multor concursuri nationale si internationale, va sustine un recital la...","content":"Complexul Muzeal National Moldova” (CMNM) Iasi – Muzeul Stiintei si Tehnicii „Stefan Procopiu”, in parteneriat cu Fundatia „Crescendo International” va invita sa participati la Recitalul de pian sustinut de Daniel Dascalu, student al Universitatii de Muzica din Viena, laureat al unor prestigioase concursuri nationale si internationale de interpretare. Evenimentul va avea loc miercuri, 14 februarie 2018, ora 18.00, la Palatul Culturii, in Sala Voievozilor.Programul recitalului, generos si provocator, cuprinde lucrari de referinta din marele repertoriu romantic pentru pian, capodopere semnate de Franz Schubert, Robert Schumann si Franz Liszt. Intrarea este libera, in limita locurilor disponibile. "}