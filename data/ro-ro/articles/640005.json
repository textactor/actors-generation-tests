{"id":640005,"title":"Cancerul pulmonar este agresiv si evolueaza rapid. Care sunt semnele atunci cand apar","content":"Cancerul pulmonar este unul dintre cele mai agresive tipuri de cancere. In fiecare an, aproximativ 11.000 de romani sunt diagnosticati cu aceasta boala. Cancerul pulmonar sau bronhopulmonar este determinat de inmultirea necontrolata a celulelor din mucoasa care captuseste arborele traheo-bronsic. Cu timpul, aceste celule se transforma in tumori care se pot dezvolta atat in interiorul bronhiilor, cat si in afara lor, spre tesutul pulmonar. Exista mai multe tipuri de cancer pulmonar, dar, in general, se disting doua categorii – cancerul pulmonar cu celule mici, diagnosticat in 15% din cazuri si cancerul pulmonar fara celule mici – non-microcelular, identificat in aproximativ 85% din cazuri. Cancerul pulmonar este cunoscut ca fiind extrem de agresiv, cu o evolutie rapida, rata de supravietuire la 5 ani fiind de 15 % pentru toate stadiile de evolutie. In faze incipiente, nu are simptome. Statisticile arata ca doar 1din 3 cazuri de cancer pulmonar sunt diagnosticate intr-un stadiu care permite aplicarea unor terapii utile. Atunci cand semnele cancerului de plamani apar ele pot include tusea cronica, insotita de mucus sau sange sau schimbari ale tusei pe care bolnavul o are de multa vreme, potrivit webmd.com.   Infectiile respiratorii recurente, inclusiv bronsita si pneumonia, respiratia suieratoare, durerile in piept, raguseala, transpiratia gatului si a fetei, durerile la nivelul umarului sau bratului; oboseala, pierderea apetitului si a greutatii, febra care vine si pleaca sunt alte semne ale acestei boli grave. In plus, sunt prezente durerile de cap severe si tulburarile de inghitire. In Europa, in 2014, peste 250.000 de persoane au decedat ca urmare a diagnosticarii cu aceasta boala. In Romania, in fiecare an, circa 11.000 de persoane sunt doagnosticate cu acest tip de cancer.  Categoria de varsta cea mai expusa acestei boli este compusa din persoane cu varsta cuprinsa intre 45 – 65 de ani, 85% din pacientii diagnosticati fiind fumatori cronici. De altfel, fumatul reprezinta principalul factor de risc in cancerul pulmonar - peste 90% din persoanele care sufera de aceasta boala au fost sau sunt fumatori curenti.  "}