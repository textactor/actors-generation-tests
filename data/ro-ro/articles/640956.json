{"id":640956,"title":"Crescatorii de porci si pasari din Iasi vor primi peste 50 de milioane de euro, drept subventii","content":"Agentia de Plati si Investitii in Agricultura (APIA) Iasi a demarat platile catre fermierii care cresc in gospodarii porcine si pasari. Astfel, in urmatoarea saptamana, cei care au depus cereri anul trecut la APIA si au indeplinit toate conditiile pentru a avea banii in conturi, vor primi subventii consistente.Banii vor fi acordati in cadrul Masurii 215 - Plati privind bunastarea animalelor, Pachet A – Porcine si Pachet B – Pasari, Campania 2017. Aproximativ 34 de fermieri din cele doua categorii vor incasa peste 50 de milioane de euro, drept subventii.Una dintre cele mai mari subventii o va primi SC Fermador SRL. Daca in anul 2016 a obtinut aproape 4 milioane de euro de la APIA Iasi, anul acesta suma este putin peste 4 milioane de euro. Firma are o cifra de afaceri de afaceri de 115,5 milioane lei si un profit net de 12,5 milioane lei.SC Fermador SRL, fosta Rom Trading Company, este in topul companiilor din agricultura ieseana pe anul trecut si in privinta cifrei de afaceri, care a crescut cu cateva milioane de lei.Specializata în cresterea pasarilor, compania administrata de omul de afaceri Catalin Mihalache a avut pe parcursul anului trecut un numar mediu de 351 salariati. SC Latini Com din Belcesti, afacere bazata pe cresterea porcilor, detinuta de doi italieni, va obtine tot 3 milioane de euro, iar Pig Farm, detinuta de Mihai Tibucanu, in Coarnele Caprei, care creste tot porcine, va primi de la APIA peste 1,5 milioane de euro."}