{"id":640575,"title":"Peste o mie de amenzi date de politistii de la rutiera in cateva zile","content":"Politistii rutieri ieseni au actionat pentru prevenirea si combaterea nerespectarii cauzelor generatoare de accidente rutiere. Astfel, politistii rutieri ieseni au folosit echipamentele de masurare a vitezei, aflate în dotare.Au fost aplicate 1.128 de sanctiuni contraventionale, dintre care 338 pentru viteza, 21 pentru depasire neregulamentara, 43 pentru neacordare prioritate pietoni, 19 pentru neacordare prioritate vehicule, 114 pentru abateri comise de pietoni, iar restul pentru alte abateri. Au fost retinute 164 de permise de conducere, dintre care 63 pentru viteza, 3 pentru alcool, iar restul pentru alte abateri. Au fost retrase 16 certificate de înmatriculare.De asemenea, au fost constatate 8 infractiuni la regimul circulatiei rutiere. Spre exemplu, un barbat, de 42 ani din municipiul Iasi, în timp ce conducea un auto, pe DN 24 în localitatea Schitu Duca, a fost înregistrat de aparatul radar, circulând cu viteza de 111 km/h (limita de viteza fiind de 50 km/ h). Acesta a fost sanctionat conform O.U.G. nr. 195/2002, cu 1.305 lei amenda si a fost aplicata masura complementara de suspendare a dreptului de a conduce autovehicule pe drumurile publice pe o perioada de 90 zile."}