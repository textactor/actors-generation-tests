{"id":640123,"title":"Situatie ingrijoratoare! A mai fost confirmat un caz de gripa AH1N1 la Iasi","content":"Medicii ieseni au confirmat inca un caz de gripa AH1N1. Este vorba despre o femeie in varsta de 65 de ani, care este internata la Spitalul \"Sf. Spiridon\" din Iasi.Din spusele cadrelor medicale, se pare ca pacienta sufera si de boli cardiovasculare si respiratorii. Starea pacientei este destul de grava, iar medicii sunt ingrijorati din cauza multiplelor cazuri de gripa AH1N1 confirmate pana in prezent. Totodata, pana in prezent, la nivelul judetului Iasi au fost inregistrate trei decese, toate fiind provocate de acest virus.De precizat este ca Institutul Regional de Oncologie (IRO) din Iasi este in carantina, dupa ce, in cazul a 11 bolnavi de cancer, a fost confirmata prezenta virusului gripal AH1N1, cinci dintre acestia fiind in stare grava. Cei 11 pacienti sunt internati la sectia de Terapie Intensiva, iar medicii sustin ca, cel mai probabil, pacientii s-au infectat de la un vizitator. In aceste conditii, s-a dispus starea de carantina in spital.De asemenea, la IRO sunt efectuate doar interventiile chirurgicale urgente. Primul pacient internat la Institutul Regional de Oncologie din Iasi a fost diagnosticat cu gripa pe 21 ianuarie, iar la scurt timp au mai aparut alte doua cazuri.Conducerea IRO Iasi a precizat ca, dupa confirmarea primelor cazuri, a declansat triajul epidemiologic si ca au fost informate Directia de Sanatate Publica Iasi, Ministerul Sanatatii si Institutul National de Sanatate Publica.\nÂ "}