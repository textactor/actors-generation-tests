{"id":640008,"title":"Cat costa noul telefon de la Samsung. Cati bani trebuie sa scoti din buzunar pentru un Samsung Galaxy S9","content":"Mai multe publicatii din Coreea de Sud, Marea Britanie si Statele Unite citeaza surse anonime care vorbesc despre faptul ca Samsung va creste pretul de vanzare a primelor flagship-uri pe care le va lansa anul acesta.Astfel, Galaxy S9 ar putea costa pana la 925 de dolari in Coreea de Sud. Spre comparatie, modelul S8 de anul trecut a costat in momentul lansarii 720 de dolari.In Marea Britanie, S9 ar urma sa coste 789 de Lire (890 de euro). Pretul este cu 100 de lire mai mare decat cel initial de 689 de lire la care a fost vandut Galaxy S8 in momentul in care a intrat pe piata.Preturile de vanzare ale smartphone-urilor difera de la piata la piata, in functie de taxele si conditiile locale. Insa, din tiparul descris, pare evident faptul ca Samsung ar urma sa ceara cu aproximativ 100 de euro mai mult pentru Galaxy S9.Trendul acestor scumpiri a fost dat de Apple anul trecut, cand iPhone X a costat de la 1.000 de euro in sus. Rezultatele s-au vazut recent: desi a vandut mai putine iPhone-uri, Apple a reusit sa obtina profituri mai mari.Cu siguranta ca si Samsung urmareste acum sa-si creasca marja de profit. Momentul ales de Samsung, insa, nu pare sa fie la fel de inspirat. Daca Apple a venit cu noutati majore in cazul lui iPhone X, Galaxy S9, din toate informatiile de pana acum, va fi un upgrade minor fata de modelul de anul trecut.La acest moment, utilizatorii care au optat in mod traditional pentru flagship-uri ar putea incepe sa realizeze cat de mult au progresat modele din clasa de mijloc, cele care costa intre 1.000 si 1.500 de lei. Dincolo de diferentele de pe hartie, experienta de utilizare oferita de un smartphone mai ieftin fata de un flagship nu mai atat de mare incat sa justifice achizitionarea celui din urma."}