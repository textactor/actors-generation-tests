{"id":640754,"title":"Cunoscute si necunoscute DNA","content":"La intrebarea daca va fi demisa doamna Laura Codruta Kovesi, raspunsul este afirmativ. La intrebarea urmatoare, si anume daca in urma celor constatate se va face un control la sange al activitatii DNA, se vor identifica toate deficientele si se vor lua masurile necesare de reorganizare de sus pana jos, raspunsul este negativ. Intre raspunsul pozitiv si raspunsul negativ este o veritabila prapastie, in care viitorul DNA ramane incert. Mai exact, degeaba este demisa doamna Laura Codruta Kovesi de la sefia institutiei, daca nu este operata intreaga cangrena existenta in multe dintre unitatile subordonate acesteia.Ma astept acum, dupa ce paharul a fost umplut si a mai dat si pe afara, ca in fine, dupa numeroase tergiversari, ministrul Justitiei sa-i prezinte lui Klaus Iohannis raportul pregatit inca de anul trecut asupra managementului din DNA. Un raport dezastruos la adresa doamnei Laura Codruta Kovesi si care in mod necesar atrage dupa sine si solicitarea de demitere, despre care in cateva randuri ministrul Justitiei s-a referit in mod sugestiv. Faptul ca intre timp a izbucnit un nou scandal legat de DNA Prahova, dar si de dezvaluirile doamnei procuror Mihaiela Iorga Moraru, care din nou o vizeaza pe Laura Codruta Kovesi, nu este de natura sa conduca la tergiversarea unei decizii in ceea ce o priveste. Iar Klaus Iohannis, pus in fata acestei situatii, ce ar mai putea face? Isi poate asuma presedintele riscul de a ignora un raport facut ca la carte de ministrul Justitiei in baza constatarilor Inspectiei Judiciare?De aceea insist asupra faptului ca esentiala nu este demiterea doamnei Laura Codruta Kovesi, ci continuarea procesului de restructurare DNA in substanta, in profunzimea acestei institutii. Ceea ce presupune un efort urias dar si o vointa politica pe masura. Daca Tudorel Toader nu arunca cu vorbele in vant, atunci, dupa demiterea doamnei Kovesi, trebuiesc investigate toate unitatile teritoriale de elita sau nu ale DNA, pentru a vedea in ce masura se regasesc si in alte judete practicile din Prahova si, cu certitudine, trebuie lamurit statutul serviciului secret al DNA, un serviciu aproape extraterestru, care pana in prezent nu a fost supus controlului niciunei institutii democratice a statului roman.Fireste, este extrem de importanta si urmatoarea miscare in plan organizatoric. Cine o va inlocui pe Laura Codruta Kovesi la sefia DNA? Cine ii vor inlocui pe sefii DNA de la Prahova si din alte judete, daca se constata ca experientele negative s-au extins dincolo de structura centrala si de Prahova? Care este modelul noilor sefi DNA? Se regaseste acest model in teren? Sau va fi necesara aducerea noilor sefi din afara institutiei?Dupa cum se poate observa, abia din momentul in care s-ar decide demiterea doamnei Kovesi sau, daca dansa este cu un pas inainte, abia din momentul in care doamna Kovesi ar demisiona, incep pentru conducatorii legitimi ai statului roman marile batai de cap.Si sa nu uitam ca, inca din capul locului, in ceea ce priveste aceasta institutie a putut fi observata influenta uneori decisiva a factorului extern. Sub pretextul real sau nu al edificarii statului de drept in Romania, in privinta conducerii acestei institutii s-au pronuntat si s-au implicat intr-o masura mai mare sau mai mica cei mai multi dinre partenerii nostri euroatlantici. Si in primul rand Statele Unite. Pai daca asa stau lucrurile, este de asteptat ca aceiasi parteneri sa se afle si in spatele demiterii sau demisiei doamnei Kovesi, dar si in spatele a ceea ce urmeaza sa se intample in DNA si cu DNA.De aceea am facut inca din capul locului precizarea ca la cea de-a doua intrebare, care este mai importanta decat prima, chiar daca nu este si la fel de spectaculoasa, nu exista pentru moment un raspuns. Ceea ce este grav pentru institutia procurorilor in ansambul ei. Fiindca acest cutremur din DNA nu poate sa nu tulbure sau chiar sa dizloce si celelate structuri ale parchetului."}