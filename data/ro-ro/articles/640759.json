{"id":640759,"title":"Inca o lovitura incasata de DNA! Ce a decis Inalta Curte de Casatie si Justitie","content":"Judecatorii ICCJ au admis cererea formulata de SC Proinvest SRL. De asemenea, ICCJ constata neregularitatea actului de sesizare, respectiv a rechizitoriului nr. 532/P/ 2014 din data de 18 decembrie 2017 emis de DNA, informeaza Antena3.In luna decembrie 2017, societatea Proinvest SRL a fost trimisa in judecata pentru evaziune fiscala.Procurorii DNA sustin ca, in perioada 2012 - 2014, Marian Fiscuci, prin SC Proinvest SRL Alexandria, a achizitionat din spatiul intracomunitar utilaje agricole de la firme consacrate in domeniu, pe care le-a livrat beneficiarilor - firme romanesti. In acest lant economico - financiar a introdus o veriga fictiva, respectiv firma bulgareasca Fan Speed Nikopole, controlata de Adrian Simionescu, careia ii erau livrate utilajele agricole, iar aceasta le livra beneficiarilor finali din Romania. Totodata, la sediul Proinvest se intocmeau formal documente care atestau livrarile fictive mentionate. Modul de operare, arata DNA, era urmatorul: initial se identificau beneficiarii - firme romanesti si se perfectau intelegeri cu administratorii acestor societati, interesate in achizitionarea de utilaje agricole. Acestora li se promitea vanzarea de utilaje procurate preponderent din Germania, Olanda si Franta, prin intermediul SC Proinvest SRL, care era si dealer-ul autorizat al firmelor producatoare.Dupa identificarea firmelor interesate din Romania care erau si beneficiari finali, utilajele erau achizitionate din statele mentionate si transportate si depozitate la sediul SC Proinvest SRL.Anchetatorii explica faptul ca, daca Proinvest SRL ar fi procedat direct la revanzarea acestora catre firmele romanesti - destinatarii finali, tranzactia comerciala ar fi fost generatoare a obligatiei de plata a TVA, prin urmare Proinvest SRL ar fi fost obligata sa plateasca TVA catre bugetul de stat.\"In acest context, inculpatul Fiscuci Marian, cu complicitatea inculpatului Simionescu Adrian Constantin, a creat un circuit comercial suplimentar, fictiv, pentru a eluda obligatiile fiscale catre stat, obtinand astfel sume mai mari ca venituri si, totodata, a afectat indirect si celelalte firme din domeniu, concurente, care vindeau la pretul de piata ce includea si TVA. Schema infractionala de eludare a obligatiilor fiscale s-a realizat pe urmatorul circuit: SC Proinvest SRL Alexandria, controlata de inculpatul Fiscuci Marian, realiza o vanzare fictiva (tranzactie intracomunitara) catre firma Fan Speed din Bulgaria, controlata de inculpatul Simionescu Adrian Constantin (operatiune scutita de TVA). Pentru a se putea demonstra in documente asa-zisa 'tranzactie intracomunitara' care permitea deducerea TVA, utilajele erau transportate exclusiv de catre Proinvest sau de doua firme asociate, in mod formal in Bulgaria, pentru cateva zeci de minute, de cele mai multe ori, sau maxim 24 de ore. Ulterior, agentul economic din Bulgaria proceda la revanzarea utilajelor catre clientii din Romania, identificati anterior si cu care se negociase deja vanzarea utilajelor, inca de cand acestea erau proprietatea Proinvest SRL sau urmau sa devina proprietatea acesteia\", spun procurorii.Tranzactiile comerciale realizate de firma bulgareasca Fan Speed catre beneficiarii finali, firme din Romania, erau scutite de TVA intrucat aveau regim de tranzactii intracomunitare.\"De altfel, a reiesit ca toata documentatia necesara vanzarii, atat dintre Proinvest catre Fan Speed, cat si dintre Fan Speed si clientul final, era intocmita la sediul Proinvest, ceea ce arata ca scopul real al acestor tranzactii era acela ca Proinvest, firma care comercializa in realitate aceste utilaje agricole, sa nu plateasca TVA. S-a stabilit ca, in intervalul 2012 - 2014, valoarea utilajelor (bunurilor) importate de SC Proinvest SRL si livrate clientilor, prin folosirea verigii fictive din Bulgaria, este de 20.854.508 lei. Prin simularea acestor livrari de bunuri catre Fan Speed Bulgaria, SC Proinvest SRL Alexandria a prejudiciat bugetul consolidat al statului cu suma de 5.692.644 lei, reprezentand TVA de plata, administratorul societatii in toata aceasta perioada fiind inculpatul Fiscuci Marian\", arata DNA.Pe de alta parte, procurorii spun ca, in anul 2014, deputatul Adrian Simionescu a exercitat atributii de administrator de facto in reprezentarea intereselor societatilor sale in care figura ca asociat - SC SADY COM SRL Turnu Magurele si Fan Speed Bulgaria, in vederea realizarii de tranzactii comerciale (negociere pret si incheiere contracte, vanzari de produse, efectuare si incasari plati, organizare si coordonare livrari produse si intocmire documente financiar-contabile), reprezentand operatiuni financiare, ca acte de comert, incompatibile cu functia de deputat, in scopul obtinerii pentru sine sau pentru altul de bani, bunuri sau foloase necuvenite.Aceste foloase au fost cuantificate la un total de 1.159.393 lei (echivalentul sumei de 253.596 euro ), echivalentul cumulat al profiturilor realizate in cursul anului 2014 de firmele sale SC SADY COM SRL din Romania (profit an 2014 - 521.308 lei) si Fan Speed din Bulgaria (638.085 lei).DNA precizeaza ca unica activitate in perioada 2012 - 2014 a firmei Fan Speed a fost primirea formala a utilajelor si livrarea imediata in Romania catre clientii - firme ce negociau cu Proinvest SRL.Agentia Nationala de Administrare Fiscala (ANAF) s-a constituit parte civila in dosar cu suma de 5.692.644 lei, reprezentand prejudiciul cauzat bugetului de stat. DNA a pus sechestru pe conturile detinute de Adrian Simionescu, Marian Fiscuci si SC Proinvest SRL, fiind indisponibilizate efectiv sumele retinute ca prejudiciu si folos necuvenit. Dosarul a fost trimis spre judecare Inaltei Curti de Casatie si Justitie (ICCJ), cu propunere de a se mentine masurile asiguratorii dispuse in cauza."}