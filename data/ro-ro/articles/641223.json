{"id":641223,"title":"S-a infiintat Asociatia Metropolitana de Transport Public Iasi. Primul pas spre extinderea catre zonele...","content":"Intruniti vineri la Palatul Roznovanu, reprezentantii a 11 comune limitrofe Municipiului Iasi au pus bazele asociatiei de dezvoltare intercomunitara de utilitati publice pentru serviciul de transport public local „Asociatia Metropolitana de Transport Public Iasi” (AMTPI). La sedinta au mai participat viceprimarul Municipiului Iasi Radu Botez si presedintele Asociatiei Metropolitane Iasi, Gheorghe Ionita.Reprezentantii Municipiului Iasi si ai comunelor Barnova, Ciurea, Comarna, Holboca, Miroslava, Popricani, Rediu, Schitu Duca, Tomesti, Tutora si Ungheni au fost de acord cu infiintarea AMTPI, entitate juridica necesara in procesul de extindere a transportului public in zonele limitrofe Iasului. Scopul asocierii il reprezinta organizarea, reglementarea, exploatarea si gestionarea in comun a serviciului de transport public local. De asemenea, AMTPI va stabili traseele principale si secundare, precum si programele de transport prin curse regulate.„Noi avem capacitatea necesara asigurarii transportului in comunele din jurul Iasului, insa este nevoie de rezolvarea anumitor probleme juridice. Infiintarea acestei asociatii este un prim pas in extinderea transportului in zonele limitrofe Iasului”, a precizat viceprimarul Radu Botez.„Fiecare comuna care intra in aceasta asociatie va primi o serie de documente pe care trebuie sa le aprobe in consiliul local. Ulterior, va fi o adunare de constituire in care vor fi aprobate documentele constitutive, cu ajutorul carora asociatia va capata personalitate juridica”, a declarat si Gheorghe Ionita, presedintele Asociatiei Zona Metropolitana Iasi."}