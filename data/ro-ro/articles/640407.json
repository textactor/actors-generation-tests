{"id":640407,"title":"ApaVital recomanda intretinerea retelelor interioare de apa potabila","content":"Pentru a beneficia în bune conditii de serviciul public de alimentare cu apa potabila, este necesar ca retelele interioare aflate în proprietatea utilizatorilor sa fie exploatate si întretinute corespunzator. Conducerea ApaVital ofera o serie de recomandari menite sa conduca în final la utilizarea corecta a  retelelor de apa potabila. În primul rând, acestea trebuie realizate din materiale avizate sanitar pentru utilizare în contact cu apa potabila, iar montajul trebuie sa fie asigurat de instalatori autorizati.\"Materialele utilizate la realizarea retelelor interioare de apa potabila vor fi de calitate, pentru a nu influenta calitatea apei potabile prin modificari organoleptice, cum ar fi cele de gust sau de miros. De exemplu, în cazul utilizarii unor tevi de cupru, oxizii de metal se pot transfera în apa, cu preponderenta în perioada de stationare a acesteia de pe parcursul noptii, ceea ce poate deteriora calitatea apei potabile\", au declarat reprezentantii ApaVital Iasi.De asemenea, materialele utilizate la realizarea retelelor interioare trebuie sa detina toate specificatiile solicitate de operatorul de apa în ceea ce priveste presiunea disponibila la bransament, pentru a exista o continuitate a pastrarii nealterate a apei si pentru a evita avariile. Aceasta situatie este valabila în special în cazul imobilelor cu regim de înaltime mai mare de P+4, care sunt alimentate din retelele de înalta presiune, prin intermediul statiilor de pompare a apei sau a hidrofoarelor.O alta conditie pentru buna functionalitate a retelelor interioare de apa potabila este verificarea permanenta a acestora, întrucât poate interveni uzura sau pot aparea defecte ale elementelor de închidere dintre instalatiile de furnizare a apei potabile si a celor de preparare a apei calde, ceea ce poate favoriza by-pass-ul apei calde pe retelele de apa potabila, cu influente asupra calitatii acesteia. Instalatiile interioare care au o vechime mare în utilizare sau prezinta defecte ce conduc la pierderi de apa trebuie sa fie înlocuite, pentru a nu deprecia calitatea apei.\"Este indicat sa nu se interpuna pe retelele de apa potabila rezervoare sau alte recipiente care, prin stagnarea apei, pot duce la dezvoltarea microorganismelor, cu implicatii asupra calitatii apei potabile si favorizarea aparitiei bolilor hidrice\", au mai explicat reprezentantii ApaVital Iasi."}