{"id":640987,"title":"SURSE: Liviu Dragnea l-a contrat dur pe ministrul de Externe al Ungariei, Peter Szijjarto","content":"Liviu Dragnea l-a contrat dur pe ministrul de Externe al Ungariei, Peter Szijjarto, in intalnirea pe care au avut-o la Bucuresti pe 5 februarie, potrivit unor surse politice. Dragnea i-ar fi reprosat demnitarului maghiar comportamentul Guvernului de la Budapesta pe doua teme: sfidarea Romaniei de Ziua Nationala si actiunile inamicale ale Ungariei in anul Centenarului. Mai mult, Dragnea i-a spus lui Szijjarto ca Romania ar putea deschide un dosar extrem de sensibil, patrimoniul Fundatiei Gojdu, aflat acum in posesia Ungariei.Dragnea i-ar fi reprosat lui Szijjarto decizia luata de acesta, prin care le-a interzis tuturor diplomatilor maghiari sa participe anul trecut la ceremoniile organizate de ambasadele Romaniei din toata lumea cu ocazia zilei de 1 decembrie. De asemenea, i-a reprosat si implicarea crescanda a guvernului maghiar in Transilvania, prin proiecte politice si economice, exact in anul Centenarului.In ce priveste chestiunea Fundatiei Gojdu, un dosar cu mare incarcatura simbolica, Dragnea a declarat public la o zi dupa intalnirea cu Peter Szijjarto ca \"am discutat, de asemenea, despre Fundatia Gojdu si i-am spus domnului ministru: cred ca putem avea suficienta intelepciune ambele parti sa incepem o discutie serioasa si fara patima despre mostenirea Gojdu si nu a respins ideea\".Reamintim ca Peter Szijjarto a vizitat Romania in 5 februarie, avand intalniri cu sefii parlamentului - Liviu Dragnea si Calin Popescu Tariceanu, cu presedintele UDMR, Kelemen Hunor, si cu ministrul roman de Externe. Teodor Melescanu nu a facut declaratii comune de presa cu omologul sau maghiar."}