{"id":640646,"title":"Cum e sa te trezesti peste noapte cu 2.000 de miliarde de euro in cont - FOTO","content":"Un belgian s-a trezit, peste noapte, cel mai bogat om din lume, descoperind in contul aferent cardului sau Visa un virament de 2.000 de miliarde de euro!\"Cand m-am uitat pe contul de Internet banking, miercurea trecuta, am observat ca am devenit cel mai bogat om din lume\", a relatat Luc Mahieux pentru cnewsmatin.fr. Belgianul a explicat ca doar cu putin timp inainte de a se produce aceasta intamplare introdusese detaliile sale bancare pe un site la care s-a abonat. Si-a reziliat abonamentul, dupa ce a observat ca respectivul site il taxa cu cate 34,90 euro pe luna. Ulterior, a constatat ca suma astronomica care i-a intrat pe card provine de pe aceasta platforma.\"Am telefonat la serviciul impotriva fraudei bancare. Cei de acolo nu mi-au putut oferi explicatii (...) Personal, nu cred ca a fost vorba de o eroare informatica si nici de o tentativa de escrocherie\", a declarat el. Pentru siguranta, belgianul a luat decizia de a-si bloca cardul emis de Record Bank.Conform publicatiei Journal de la Meuse, situatia a fost rezolvata vinerea trecuta, cand miile de miliarde de euro au zburat din contul lui Luc Mahieux, la fel de usor cum au intrat, fara alte explicatii. Singurul efect care persista este ca barbatul continua sa primeasca pe retelele de socializare mesaje de la persoane care ii solicita tot felul de donatii!"}