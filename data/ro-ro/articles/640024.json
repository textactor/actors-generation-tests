{"id":640024,"title":"Traim intr-un paradox! Desi ducem avem o lipsa acuta de forta de munca,  in unele zone, rata somajului...","content":"Piata muncii din Romania se confrunta cu cea mai acuta criza de personal din ultimele doua decenii, dar cu toate acestea exista in continuare judete in care rata somajului este de peste 10%, ceea ce inseamna ca unu din zece locuitori apti de munca nu lucreaza.In Vaslui, de exemplu, rata somajului este de 10,19%, fiind de peste 2,5 ori mai mare decat media inregistrata la nivel national (de 4,02% in decembrie 2017), arata datele Agentiei Nationale pentru Ocuparea Fortei de Munca (ANOFM).Pe locul doi in topul judetelor cu cel mai ridicat nivel al somajului este Teleorman: cu o rata de 10,02% a somajului, in judetul situat la o distanta de aproximativ 80 km de Capitala exista aproape 15.000 de someri. De asemenea, Mehedinti, unul dintre cele mai sarace judete din punctul de vedere al investitiilor, are un somaj de 9,4% si aproape 9.800 de someri. Cum se explica somajul atat de ridicat in aceste judete in contextul in care angajatorii se plang tot mai mult de lipsa de candidati?„Am avut angajati si in Moldova si in Teleorman care sa recruteze personal de acolo si sa ii aduca in zonele din centrul si din vestul tarii unde se fac angajari. Am renuntat sa mai incercam sa facem asta, candidatii disponibili de acolo pur si simplu nu vor sa lucreze, prefera sa stea pe ajutoare sociale“, a explicat Horia Bugarin, directorul general al firmei de recrutare si inchiriere de forta de munca temporara IHM Total Consult din Timisoara, potrivit Ziarul Financiar."}