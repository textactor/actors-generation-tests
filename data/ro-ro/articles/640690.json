{"id":640690,"title":"ApaVital cauta paznici. Vor fi platiti cu peste 660 mii de euro","content":"ApaVital SA, compania de apa-canal, cauta paznici pentru mai multe obiective din judetele Iasi si Neamt. Licitatia este programata pe data de 5 martie si are o prevedere bugetara de peste 3 milioane lei, fara TVA, aproape 660 mii euro. Conducerea societatii intentioneaza sa activeze contractul incepand cu data de 2 mai, valabilitatea fiind de un an. In judetul Iasi se va asigura paza a 23 de obiective, in timp ce in judetul Neamt, necesarul este de 3 posturi.\"Personalul de paza sa fie dotat corespunzator cu uniforma si insemne distinctive, mijloace tehnice de comunicare (statie radio), mijloace tehnice de aparare (baston tonfa, spray lacrimogen), mijloace de alarmare si semnalizare (fluier, lanterna), dotarea cu armamentul si munitia aferenta pentru personalul de la posturile inarmate (societatea specializata de paza si protectie trebuie sa prezinte o declaratie pe proprie raspundere prin care isi asuma ca, in situatia in care va fi declarata castigatoare, ulterior semnarii contractului, va dota cu armamentul si munitia aferenta personalul, conform planurilor de paza aprobate de structura de ordine publica din cadrul organului de politie competent)\", se arata in caietul de sarcini.\nÂ "}