{"id":640580,"title":"Ofiter DGA, despre procurorul Negulescu: \"Toate structurile stiau de el\"","content":"Adrian Radulescu, care a fost adjunct al fostului comandant al Politiei Prahova, a vorbit in aceasta seara despre mafia din judet.Adrian Radulescu a fost unul dintre cei carora procurorul Negulescu Mircea le-a fabricat dosare penale.Radulescu a fost retinut de Directia Nationala Anticoruptie serviciul teritorial Ploiesti pe 17 august 2015, alaturi de Constantin Ispas, fost sef al Directiei Generale Anticoruptie (DGA) Prahova si de Emanuel Saghel, fost ofiter la Brigada de Combatere a Criminalitatii Organizate (BCCO) Ploiesti, fiind acuzat la acel moment de savarsirea a doua infractiuni de cercetare abuziva.„Sunt acuzat de cercetare abuziva in conditiile in care nu este depusa impotriva mea nicio plangere. Persoanele care sunt considerate vatamate, pe care le-as fi cercetat abuziv au formulat doua plangeri penale impotriva a doi politisti(...). Eu am fost retinut si trimis in judecata ca as fi vorbit cu cei care au facut plangere penala si i-as fi sfatuit sa faca plangere penala. Motivul in realitate e mult mai complex, e acela ca in calitate de adjunct am coordonat investigatiile vizand o grupare infractionala din care facea parte si procurorul Negulescu”, a spus Radulescu, luni seara, la Antena 3.„Toate structurile stiau de Negulescu. Nu cunosteam doar eu sau anumite persoane”, a precizat el.„Am fost supus unor suferinte psihice, am fost amenintat pentru a declara anumite lucruri care nu erau adevarate(...). Am probe, am martori. Domnul Onea cu domnul Negulescu m-au sunat pentru a interveni in favoarea unei persoane, cand eram adjunct la IPJ. Dupa un timp m-au retinut. Sper ca cineva sa faca dreptate, sa ancheteze. Tot ce spun acum se stie la Parchet si la DNA”, a mai spus Adrian Radulescu.Fostul deputat Vlad Cosma a depus la Parchetul General o plangere penala impotriva a patru procurori de la DNA Ploiesti, printre care Lucian Onea si Mircea Negulescu, pe care ii acuza de savarsirea infractiunilor de compromitere a intereselor justitiei, cercetare abuziva, represiune nedreapta, abuz in serviciu si constituire de grup infractional organizat."}