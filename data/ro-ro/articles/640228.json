{"id":640228,"title":"Elevii si studentii din Iasi pot participa la actiunile Parlamentului European al Tinerilor","content":"Tinerii ieseni cu varsta intre 16 si 21 de ani pot participa la actiunile Parlamentului European al Tinerilor – European Youth Parliament (EYP). In perioada 13 - 15 aprilie, la Busteni, structura educationala care functioneaza pe langa si dupa modelul Parlamentului European va organiza Sesiunea Regionala de Selectie Primavara 2018 pentru tinerii din Moldova. Persoanele care vor trece de selectia nationala pot participa la evenimente precum a LXXXIX-a Sesiune Internationala, care va avea loc la Erevan (Armenia), iar membrii activi ai proiectului la a XC-a Sesiune Internationala a EYP, organizata in Valencia (Spania). „Toate evenimentele la care am participat au fost unice: inteleg lumea mai bine, am capatat o maturitate pe care nu as fi putut s-o obtin altfel, iar fiecare sesiune sau forum mi-a oferit sansa de a dezvolta prietenii cu persoane din colturi diferite ale tarii si chiar din afara ei. Medicinisti, pasionati de fizica sau umanisti, Parlamentul European al Tinerilor este pentru toti un atu ce nu se limiteaza doar la un CV sau la o cariera de viitor politician. Personal am avut ocazia sa particip la o sesiune in Armenia, tara din afara Uniunii Europene, dar care mi-a demonstrat ca limitele nu sunt impuse de granite, ci de noi insine. Inca tin legatura cu cei de acolo si sper sa nu fie ultima experienta de acest tip. Sunt mandra ca fac parte dintr-o comunitate ce imi permite sa ma dezvolt si, mai ales, ca am sansa de a colabora cu oameni extraordinari!”, a declarat ieseanca Stefania Pila, responsabil PR & Media al EYP Romania, eleva in clasa a XI-a la Colegiul National „Costache Negruzzi” din Iasi.Anual, EYP organizeaza 600 evenimente in peste 40 de tari, adunand un total de 35.000 de tineri. In Romania EYP activeaza in 24 de judete, in Iasi fiind activi aproape o suta de tineri. Prima participare a romanilor la actiunile EYP a avut loc in anul 1996, odata cu Sesiunea Internationala de la Salonic. Primele evenimente din interiorul tarii s-au desfasurat in anul 2007 si de atunci EYP Romania organizeaza anual sesiuni de selectie la nivel regional, national, forumuri internationale si traininguri in care este explicata structura proiectului la nivel intern, detalii organizatorice si despre contributia academica sau tehnica a fiecarui membru ce doreste sa se implice in acest sens.Persoanele interesate sa participe la eveniment trebuie sa indeplineasca urmatoarele criterii:1.    Sa fie elevi/studenti cu varsta cuprinsa intre 16 - 21 ani;\n2.    Sa nu mai fi participat la sesiunile de selectie ale proiectului;\n3.    Sa aiba cunostinte temeinice de limba engleza;\n4.    Sa fie pasionat de domeniile economice si administrativ - politice;\n5.    Delegatia aplicanta trebuie sa fie formata din 11 membri (participarea profesorului este optionala);\n6.    Sa achite taxa de participare (270 lei/candidat)."}