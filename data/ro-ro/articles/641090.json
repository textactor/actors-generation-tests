{"id":641090,"title":"Peste o suta de masini abandonate, ridicate de pe strazile Iasului","content":"Pe parcursul anului trecut, peste 100 de autovehicule abandonate au fost ridicate de pe domeniul public, majoritatea in urma sesizarilor venite din partea cetatenilor.În 2017, Politia Locala prin Biroul Reglementare Transporturi Urbane a primit si solutionat 318 sesizari referitoare la 328 de vehicule abandonate, din care 138 au provenit de la asociatii de proprietari, 17 au fost primite de la cetateni, referitoare la 23 de vehicule abandonate, iar 22 de sesizari au fost furnizate prin email, referitoare la 26 de vehicule abandonate.\"De asemenea, au fost trimise 31 de adrese pentru identificarea proprietarilor unui numar de 251 de vehicule si au fost publicate anunturi de catre Primaria Municipiului Iasi într-un cotidian local cu privire la 77 de vehicule, la care s-a adaugat afisarea la sediul Primariei a datelor de identificare pentru vehiculele fara stapân. Au fost emise 251 de somatii catre proprietari, cu confirmare de primire\", au declarat reprezentantii Politiei Locale Iasi.De asemenea, 40 de vehicule au fost ridicate si predate la Servicii Publice SA. În acelasi an, au fost predate pentru valorificare 55 de vehicule, cu o greutate totala de circa 39 de tone, în valoare de 9.731 de lei. Proprietarii sau detinatorii legali ai vehiculelor identificate ca fiind abandonate s-au conformat somatiilor primite în procent de 95 la suta, având în vedere derularea programului guvernamental RABLA 2017."}