{"id":640344,"title":"Prezidentiale fara Klaus Iohannis","content":"In acest moment, sunt putini cei care isi imagineaza ca viitoarele alegeri prezidentiale vor avea loc in absenta lui Klaus Iohannis. Aproape fara exceptie, toate analizele care isi propun sa anticipeze desfasurarea acestor alegeri pornesc de la doua premize: 1). Klaus Iohannis va participa la alegeri si va fi sustinut de intreg electoratul de Dreapta; 2) Pana in prezent, fiind singurul dintre candidati care si-a anuntat intentia de a obtine un mandat prezidential, acelasi Klaus Iohannis este si cel mai creditat. Dar ce se va intampla daca actualul presedinte nu va mai dori un nou mandat? Cum ar putea decurge competitia prezidentiala?Ma numar printre foarte putinii analisti ai vietii politice care au avansat teza conform careia Klaus Iohannis va renunta de buna voie si nesilit de nimeni la un al doilea mandat. Imi pot permite chiar sa afirm ca sunt primul care s-a exprimat in acest sens. Ulterior, alte voci din mass-media au avansat chiar si o ipoteza complemetara. In sensul ca ar exista un aranjament intre presedintele Romaniei  si mai marii Uniunii Europene, carora acesta le canta in struna, conform caruia Iohannis ar putea sa primeasca o pozitie de comisar european. Posibil. Si convenabil pentru familia prezidentiala. Trebuie insa precizat ca, pentru a se ajunge aici, mai este necesar, pe langa aranjamentul ”extern” si un aranjament ”intern”. Pentru ca un candidat la pozitia de comisar european trebuie sustinut si de fortele politice din statul pe care il reprezinta. Facandu-i insa o elementara psihanaliza presedintelui Romaniei, am certitudinea ca nu ar ezita niciun moment sa opteze, in locul unui nou mandat, pentru o asemenea pozitie de comisar european.Fie ca va ajunge, fie ca nu va ajunge comisar european, o analiza a ceea ce se poate intampla daca Iohannis nu participa la alegerile prezidentiale merita toti banii. Inainte de asta insa, e bine sa avem in vedere faptul ca acest culoar prezidential, pe care vor alerga mai multi si din care nu va iesi decat un singur castigator, este in prezent un fel de tara a nimanui. Un teren viran. Unde nu exista niciun fel de proiect de tara aflat pe rol, la care, intr-un fel sau altul, ar putea sa se raporteze competitorii. Pur si simplu, in urma primului mandat al lui Klaus Iohannis, Romania nu se alege cu nimic. Singurul proiect de tara despre care presedintele Romaniei a vorbit la un moment dat se numeste ”Romania educata”. In intentie, un proiect extrem de important si de generos. Si absolut necesar. In masura in care exista o masa critica de romani care au inteles ca, fara o educatie temeinica, aceasta tara moare lent, dar sigur. Numai ca domnul Klaus Iohannis fie nu a avut vointa necesara, fie nu a avut posibilitatea de a isi materializa bunele intentii. Si asta in ciuda faptului ca dispune de ce mai supraponderal aparat pe care l-a avut vreodata sub comanda un presedinte al Romaniei dupa decembrie 1989.Odata inchisa aceasta paranteza, este limpede ca oricine din Dreapta sau din Stanga spectrului politic se va inscrie in cursa prezidentiala, va trebui sa-si anunte un proiect mare. Un proiect de tara. Un proiect suficient de atractiv incat electoratul sa devina atent la el si sa il doreasca materializat. In acelasi timp, dupa esecul lui Iohannis, acest proiect va trebui sa fie in mod obligatoriu suficient de bine detaliat si prezentat pe etape, astfel incat cetatenii sa fie convinsi  de realismul lui, dar in acelasi timp si de posibilitatile concrete de a-l vedea materializat. Cand ma refer la aceste posibilitati concrete, nu ma gandesc la altceva, decat la faptul ca experienta istoriei recente ne-a lamurit ca niciun presedinte, jucator sau nejucator, autocrat sau democrat, nu isi poate materializa un proiect de tara decat in masura in care reuseste sa obtina un acord al celor mai importate forte politice  si a partii sanatoase la cap din societatea civila. Ca sa fiu cat se poate de concret, pana in prezent, in Romania nu au fost obtinute decat doua acorduri in acest sens, care de altfel au si fost materializate. Intrarea Romanie in NATO si aderarea Romaniei la Uniuunea Europeana. Traian Basescu a avut si el un proiect oficial de tara, legat de modernizarea invatamantului, dar a esuat lamentabil. A avut si un proiect neoficial, vizand lupta impotriva coruptiei si intarirea statului, dar a ratat acest proiect, intrucat le-a subordonat interesului politic.Dincolo de acest proiect de tara, fara de care niciun candidat prezidential nu are nici cea mai mica sansa de a castiga alegerile, mai este necesar, asa cum ne-a demonstrat in mod implacabil mersul istoriei, ca un candidat sa dispuna de un puternic vehicul electoral. Acest vehicul electoral nu poate fi decat un partid puternic. In Romania nu exista decat doua partide puternice. Primul, PSD, avand un scor aproape dublu decat cel de-al doilea, PNL. PSD este extrem de motivat, dupa trei esecuri succesive ,sa castige viitoarele alegeri prezidentiale. Constituie un excelent aparat politic, capabil ca propulseze un candidat prezidential. Poate chiar sustine si impune un proiect de tara asumat de respectivul candidat.Cel de-al doilea partid, PNL, aflat in opozitie, in mod paradoxal este incapabil sa stranga randurile. Si sa isi puna o busola in functiune. Pentru moment, si nu se stie cat va mai dura, PNL ca partid politic nu are nicun obiectiv, altul decat cel de a incerca sa darame PSD. Nu are nici macar obiectivul de a veni la putere si a guverna.Consecinta rationamentelor de mai sus este ca, in ciuda faptului ca de trei ani opinia publica vorbeste despre Klaus Iohannis ca despre un personaj politic capabil sa obtina si un al doilea mandat, iar despre Stanga, ca fiind incapabila  sa si instaleze propriu reprezentant la Cotroceni, eu observ cu totul altceva si de aceea atrag atentia asupra unui alt tip de rationament. Si de prognoza. Vom vedea la urmatoarele alegeri prezidentiale o competitie acerba pe Stanga spectrului politic, intre cativa candidati puternici, in schimb Dreapta va fi incapabia sa ofere o alternativa. Concret, lupta pentru viitoarele prezidentiale, inainte de a se purta la urnele de vot va avea un final de etapa in interiorul PSD. Fiindca niciun candidat de Stanga nu va putea ajunge a Cotroceni fara sustinerea acestui partid."}