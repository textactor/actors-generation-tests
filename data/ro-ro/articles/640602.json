{"id":640602,"title":"OFICIAL! Primul caz din istoria Romaniei! O pensionara va cere falimentul personal","content":"Marti, la Tribunalul Bucuresti, se va inregistra primul dosar in care o persoana fizica isi cere insolventa. Avocatul sustine ca a fost contactat de multe persoane care doresc deschiderea procedurii, in ciuda faptului ca judecatorii nu par pregatiti, neexistand instantele speciale si nici comisiile de specialitate. „Vom inregistra dosarele si vom astepta”, a spus avocatul. Primul dosar va fi inregistrat marti la Tribunalul Bucuresti, persoana care cere deschiderea procedurii fiind o pensionara din Bucuresti, care are noua credite de nevoi personale in sume foarte mici, a declarat pentru „Adevarul” avocatul Adrian Cuculis. \n \n„Sunt multe persoane care m-au contactat in ultimul timp, in ciuda problemelor pe care par sa le aiba instantele si a faptului ca nu s-au constituit comisiile de specialitate. Vom depune dosarul si vom astepta”, a precizat specialistul. Petentul este o pensionara din Bucuresti care a contractat imprumuturi foarte mici de cateva sute de dolari de la IFN-uri, beneficiind si de un card de credit de la Banca Transilvania si un imprumut pe 5 ani, dar si de un descoperit de cont la BCR, unde isi primeste pensia.\n \n„Eu vreau sa platesc, dar vad ca nu mai pot sa achit ratele la timp. La unul dintre IFN-uri am de platit 750 de lei pe luna, dar dobanda este de 250 lei. Imi e greu sa achit la timp. Dar stiu ca le voi plati. Am apelat la domnul avocat sa ma ajute, eventual cu o esalonare. Nu am intarziat mult. La unele am 2 luni, iar la alt IFN 3 luni. Nu vreau sa raman pe drumuri la batranete. Mi-e frica sa nu-mi ia casa”, a declarat doamna Maria pentru adevarul.ro\n \nPensionara a povestit ca totalul datoriilor era initial de 11.000 de dolari si ca, din creditul de la Banca Transilvania mai are de platit 2 ani, din cei 5 initiali. „11.000 de dolari este valoarea initiala a tuturor imprumuturilor pe care le-am facut, inclusiv cardul de cumparaturi si descoperitul de cont de la BCR, unde imi primesc pensia. Am mai imprumutat, pe termen scurt cateva sute de la IFN-uri. O parte din acesti bani i-am dat cu imprumut unei cunostinte aflate in nevoie. A intarziat cu banii si asa nu am mai putut nici eu sa platesc. Sunt sigura ca-i voi primi si ii voi inapoia IFN-ului de la care i-am luat, dar pana atunci ce fac?”, a spus doamna Maria.\n  \nLegea falimentului personal a intrat in vigoare la 1 ianuarie\n \nAmanata succesiv in ultimii ani, Legea 151/2015 privind falimentul persoanelor fizice a intrat in vigoare la 1 ianuarie, dar nu poate fi aplicata nici acum pentru ca lipsesc instantele de judecata si administratorii de procedura. Legea falimentului personal prevede ca persoana fizica cu datorii mai vechi de 90 de zile poate depune o cerere de intrare in insolventa la comisia de insolventa care se infiinteaza la nivel teritorial, o cerere de deschidere a procedurii insolventei personale.  In cazul in care persoana cu datorii considera ca nu mai are nici o sansa sa ramburseze debitele printr-un plan de redresare, atunci depune cererea de insolventa direct la instanta, dar numai daca este de acord sa ii fie vandute bunurile pe care le are pe numele lui, pentru a achita datoriile persoanei catre creditori."}