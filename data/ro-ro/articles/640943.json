{"id":640943,"title":"Au ramas fara locuinta in plina iarna. Doua persoane au fost transportate de urgenta la spital","content":"Un incendiu puternic a izbucnit in cursul serii de miercuri la o casa din Iasi, in care se aflau trei persoane. Se pare ca focul a fost provocat de un horn defect. Incidentul a avut loc in localitatea Botosesti, din judetul Iasi. La fata locului au intervenit trei autospeciale de stingere cu apa si spuma, un echipaj medical si un echipaj de politie.Din fericire, in urma incendiului s-au inregistrat doar pagube materiale. Cu toate acestea, cei doi soti care locuiau in acea casa au avut nevoie de ingrijiri medicale si au fost transportati la spital, in Iasi. In stare mai grava este E. Gheorghe, un barbat in varsta de 62 de ani, care se confrunta cu probleme mai vechi de sanatate, fiind recent externat.\"In cursul acestei seri, au fost transportate la Unitatea de Primire Urgente a Spitalului «Sf. Spiridon» doua persoane, sot si sotie. Este vorba despre un barbat, in varsta de 62 de ani, pacient dependent de oxigen, cunoscut cu Fibroza Pulmonara, cu carcinom scuamocelular occipital ulcerat. Acesta a fost externat recent de la Spitalul Clinic de Pneumoftiziologie Iasi. Astfel, s-a luat legatura telefonica cu medicul de garda si, avand in vedere situatia pacientului, s-a dispus dirijarea acestuia la Spitalul Clinic de Pneumoftiziologie. A doua persoana este o femeie, in varsta de 59 de ani care prezenta o intoxicatie minora din cauza fumului si o arsura prin flacara de gradul 2A. Aceasta a ramas in UPU pana dimineata, atunci cand a sosit fiul pentru a o prelua\", spun medicii Spitalului \"Sf. Spiridon\" din Iasi.Cealalta persoana care se afla in casa, una dintre fiicele familiei, a scapat nevatamata si nu a avut nevoie de asistenta medicala de specialitate. Acum, urmeaza sa fie facuta o ancheta, care va stabili cu exactitate cauzele producerii incendiului.\n "}