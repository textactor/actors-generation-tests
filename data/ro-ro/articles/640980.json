{"id":640980,"title":"Acesta este poate cel mai frumos bloc din Iasi, dar si cel mai contestat. Iata cum profita reclamagii de pe...","content":"• Unul dintre cele mai frumoase blocuri de locuinte din Iasi a ajuns, paradoxal, si unul dintre cele mai contestate proiecte imobiliare din municipiu • Dezvoltatorul proiectului este asalatat incontinuu cu controale venite in urma reclamatiilor facute de doi vecini care, timp de doi ani de zile, in fiecare saptamana, au depus sesizari la institutiile statului • Desi toate controalele au aratat ca lucrurile sunt perfect legale, reclamagii continua sa puna bete-n roate proiectului, ajungandu-se chiar in situatia in care dezvoltatorului imobiliar i s-au cerut avantaje financiare pentru a se opri valul de reclamatii • In spate este o intreaga retea de santaj care incepe cu nume mari si se termina cu cetatenii reclamagii bagati in fata sa blocheze proiectele imobiliare ale IasuluiPoate cel mai aratos bloc de locuinte din Iasi a devenit si cel mai reclamat proiect imobiliar din municipiu. Este vorba despre noul imobil situat pe strada Moldovei nr. 30, la doar cativa pasi de Ansamblul Palas si care a fost construit in ultimii doi ani. Desi este un proiect reusit atat din punct de vedere tehnic, cat si arhitectural, in mod paradoxal, cladirea de sase etaje este totodata si unul dintre cele mai contestate si reclamate proiecte imobiliare.Dezvoltatorul care a ridicat blocul respectiv este asaltat mereu cu controale venite din partea institutiilor statului, controale aparute in urma reclamatiilor facute de aceeasi doi vecini care obisnuiesc sa sesizeze saptamanal institutiile statului despre proiect. Desi s-au facut controale peste controale si nu s-a descoperit nimic in neregula cu proiectul, cei doi vecini continua sa depuna reclamatii.\"Toata lumea a fost de acord cu acest proiect, in afara de doi vecini care fac reclamatii peste reclamatii. Este vorba despre familiile Leca si Rugina care au facut parca o meserie in a contesta proiectul. Dupa aceste reclamatii, s-au facut controale si verificari de la toate institutiile si totul a fost in ordine din punct de vedere tehnic si legal. La orice modificare sau schimbare de proiect, oricat de mica, ei au facut iarasi reclamatie. Timp de doi ani de zile, familia Leca a depus la Politia Locala cate o reclamatie in fiecare saptamana. Sunt unii care au facut o meserie din a depune reclamatii si cu asta se ocupa\", spune Daniel Niculita, dezvoltatorul proiectului de pe strada Moldovei nr. 30.Un aspect foarte important sta in faptul ca, niciun proprietar din vecinatatea directa a blocului respectiv nu a contestat proiectul si nu a depus reclamatii in acest sens, asta mai ales ca in zona exista mai multe cladiri inalte construite in ultimii ani. In schimb, contestatari s-au gasit la o distanta de cativa metri fata de bloc.\"Niciun proprietar din vecinatatea directa nu a contestat proiectul, sunt doar familiile Leca si Rugina care se afla la o distanta de cativa metri. Ei motiveaza ca nu doresc construirea de blocuri in apropiere, dar nu au contestat si celelalte blocuri din vecinatate, doar aceasta cladire o au in vizor. Acesti contestatari, dat fiind faptul ca nu au primit anumite beneficii materiale, continua sa conteste proiectul in orice situatie ar fi. Ultima data au depus la OCPI o reclamatie prin care au contestat decizia privind dezmembrarea apartamentelor, desi asta era doar o formalitate si nu avea cum sa existe ceva ilegal. Am tot controlat, orice proiect contestat este verificat de cel putin trei ori si vecinii reclamagii stiu asta si incearca sa profite\", a mai explicat dezvoltatorul imobiliar. Din aceste motive, dezvoltatorul sustine ca astfel de reglamangii cauta sa obtina avantaje financiare tocmai pentru a se opri din a depune sesizari, iar proiectele sa poata fi derulate cu usurinta.\"Reclamagii nu au reusit sa obtina ce au vrut si contesta in continuare. La inceput, doamna Rugina a spus ca vrea 10.000 de euro sa se opreasca cu reclamatiile. Dumneaei a cumparat si un apartament pentru copil in blocul meu, il mai cumpara daca stia ca proiectul nu este in ordine? Blocul este vandut in proportie de 80 la suta si este ocupat in proportie de 50 la suta, dar si dupa ce s-au vandut apartamentele, cei doi vecini au depus reclamatii. Au deschis chiar si trei procese, pe unul dintre ele le-a pierdut deja si au fost obligati sa plateasca cheltuieli de judecata. Ei merg la institutii si ameninta fuctionarii cu DNA-ul si puscaria, functionarii se intimideaza si iar se intarzie sau se blocheaza proiectele pe motive neintemeiate\", a mai spus Daniel Niculita.  Sunt foarte multe cheltuieli care implica realizarea unui proiect imobiliar, iar in momentul in care acestea sunt repetate si intarziate, investitorii pot ajunge chiar in faliment.\"Stiti ce inseamna sa faci un proiect? Sunt enorm de multi pasi tehnici si legali care trebuie urmati, de la achizitia de teren, pana la pregatirea documentatiei si actelor. Spre exemplu, in 2016, in loc sa se reactualizeze proiectul, s-au blocat lucrarile pentru ca ei au reclamat o modficare, desi era in avantajul locuitorilor. Mai precis, am facut intrarea pentru masini din lateralul cladirii direct din strada si am adaugat 300 mp la proiect pentru a le oferi confort, dar au reclamat si asta. In 2015, 8 luni am scos actele de reautorizare ale proiectului din cauza unei gauri in garaj. Toate acestea trebuie platite din banii dezvoltatorului, iar din cauza reclamatiilor facute de famiile Leca si Rugina, eu am fost nevoit sa fac 4 randuri de avize si proiecte pentru fiecare detaliu in parte, iar aceste lucruri costa enorm, mai ales daca sunt repetate\", mai spune investitorul imobiliar.Se pare ca in spatele acestor cetateni care obisnuiesc sa faca o meserie din a contesta proiectele imobiliare se afla nume implicate in afaceri imobiliare sau chiar din administratia publica locala. Este vorba despre o retea impresionanta de santaj indreptata spre anumiti dezvoltatori imobiliari din Iasi care ii sustin financiar si juridic pe reclamagii. Ca drept dovada, dezvoltatorul imobiliar Daniel Niculita a fost atacat recent intr-o fituica locala care se doreste a fi publicatie media. Personaje din anturajul lui Daniel Niculita si Gabriel Gachi, patronul fituicii ReporterIS, au povestit modul in care dezvoltatorul imobiliar a fost santajat in cel mai grosolan mod.\"Lui Daniel Niculita i s-au cerut bani din partea lui Gabriel Gachi, suma de 3.000 de euro pentru a nu scrie articole despre proiectele lui. Dupa ce s-au dat niste telefoane, Daniel Niculita i-a dat 1.000 de euro lui Gachi intr-un restaurant din zona Bucsinescu, asta fara acte, fara contracte si asa mai departe, asa cum a cerut Gachi. Cand a intrebat ce servicii poate sa ofere pentru acesti bani, Gachi i-a spus ca ii da un banner pe site. Niculita nu a vrut sa plateasca 3.000 de euro pentru un banner la un site cu 100 de cititori pe saptamana, asa ca Gabriel Gachi a inceput sa faca presiuni la arhitectul care a lucrat pentru Niculita. S-a intalnit cu el intr-un restaurant de la Palas si l-a amenintat ca, daca nu plateste restul de 2.000 de euro, va publica materiale denigratoare despre arhitect si despre Niculita. Drept urmare, la nici doua saptamani de la intamplarea aceasta, au inceput sa apara materialele despre arhitect, iar acum, cu Daniel Niculita. Este un santaj ordinar pe care il face Gabriel Gachi\", a spus o sursa de incredere implicata in piata imobiliara din Iasi. De altfel, exista foarte multe SMS-uri de amenintare primite de Niculita de la Gachi, convorbiri care de altfel au fost depuse la DNA.Conform surselor, a fost depusa deja o plangere penala pentru santaj impotriva lui Gabriel Gachi, iar la dosar exista chiar o filmare cum Gabriel Gachi gesticuleaza agresv in fata arhitectului pe care l-ar fi santajat si amenintat. Este de notorietate modul in care acest personaj controversat, Gabriel Gachi, obtine beneficii materiale fara a fi acoperit cu acte, iar in aceste conditii, organele abilitate si institutiile statului au trebui sa supravegheze, sa controleze si sa ia masuri impotriva combinatiilor in lumea imobiliara si actiunilor de santaj repetate."}