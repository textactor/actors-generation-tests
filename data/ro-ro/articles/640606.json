{"id":640606,"title":"Revolutia fiscala continua sa faca ravagii. Urmatoarele victime: mamele si bolnavii de cancer","content":"Guvernul taie salariile bolnavilor si ale mamelor! Revolutia fiscala si incercarile de corectare a erorilor provocate de trecerea contributiilor sociale din sarcina angajatorului in sarcina angajatului risca sa lase mii de femei cu sume diminuate la indemnizatia de crestere a copilului.Concret, femeile care asteapta un bebelus in aceasta perioada si ca urmare isi vor inceta activitatea, urmand a beneficia de concediu pre si post natal si ulterior de indemnizatia pentru crestere a copilului, se vor afla in situatia de a primi sume de bani diminuate. Scaderea apare direct ca urmare a trecerii contributiilor sociale de la angajator la angajat.Persoanele care nu au contractele de munca individuale modificate cu acte aditionale impuse de modificarile fiscale si inregistrate ca atare in sistemul Revisal, risca sa fie puse in aceasta situatie. Conform datelor oficiale in total sunt, in acest moment, peste doua milioane si jumatate de angajati in aceasta situatie. Printre acestia si femei insarcinate care urmeaza sa nasca in saptamanile urmatoare. Acestea din urma pot pierde circa 20% din banii cuveniti pentru indemnizatia de crestere a copilului.Viitorii parinti, ale caror contracte de munca nu au fost modificate, prin majorarea salariului brut, pot pierde intre 200 lei (in cazul persoanelor angajate cu salariul minim) si cateva sute de lei in cazul celor cu salarii mai mari. Situatia se refera exclusiv la persoanele salariate in cazul carora angajatorul nu a facut transferul, a pastrat acelasi salariu brut, iar netul luat in mana a fost mai mic.Un angajat care a avut un salariu brut de 4.000 de lei, anul trecut, a virat la stat peste 1.000 de lei contributii sociale. La aceasta suma, indemnizatia de crestere a copilului este putin peste 2.000 mii de lei. Daca trecerea contributiilor nu a fost inregistrata de angajator, atunci brutul ramane 4.000 de lei si in 2018. Doar ca taxele ajung la 45%, adica peste 1.600 de lei, iar netul se micsoreaza, astfel, la 2.340 de lei. Asa se face ca viitoarea mama va pierde aproape 400 de lei din indemnizatie.Este foarte important de mentionat faptul ca nu doar indemnizatia de crestere a copilului poate sa scada, ca urmare a acestor modificari fiscale, dar exista riscul reducerii banilor cuveniti viitoarelor mame in perioada de concediu prenatal. Din aceleasi motive va scadea si suma cuvenita perioadei de concediu postnatal. Cele doua perioade de concediu sunt obligatorii si insumeaza 126 de zile.Printre cei afectati de revolutia fiscala se numara si bolnavii de cancer, dar si celelalte persoane aflate in concediu medical.Dumitru Costin, liderul Blocului National Sindical, a semnalat gravitatea situatiei inca de saptamana trecuta. ”Noi am facut atunci o analiza foarte aplicata a impactului absolut devastator pe care il are aceasta asa-zisa revolutie fiscala asupra veniturilor reale ale angajatilor, inclusiv in privinta celor aflati in concediu medical”, a declarat liderul sindical, potrivit Realitatea TV. Decizia a fost luata in cadrul Ordonantei 3/2018."}