{"id":641007,"title":"Ca-n filmele cu prosti! Un hot a vrut sa sparga o vitrina, dar si-a nimerit complicele","content":"Scenaristii se dau de ceasul mortii in cautarea ideilor care sa ne gadile in mod deosebit simtul umorului, dar pe langa intamplarea asta, revarsata direct din prostia umana, trebuie sa se recunoasca invinsi. Intamplarea amuzanta a avut loc in Shanghai. Doi hoti au venit chititi sa jefuiasca un magazin.Cu capetele acoperite cu glugi, fiecare cu cate o caramida in mana, s-au napustit asupra vitrinei, dar le-a lipsit total coordonarea.Dupa ce primul si-a aruncat caramida, fara sa produca rezultatul scontat asupra geamului, cel de-al doilea hot, responsabilizat si doritor sa-i arate colegului cum se actioneaza eficient, si-a incordat muschii si si-a aruncat si el proiectilul spre vitrina. Numai ca n-a tinut cont de faptul ca prietenul lui se retragea din prim-planul actiunii fix prin dreptul traiectoriei pe care o alesese, asa ca acesta a incasat caramida fix in cap, eveniment care, dupa cum era de asteptat, l-a lasat lat, la pamant.Cum prietenul la nevoie se cunoaste, hotul ramas inca foarte constient si-a tarat amicul din campul infractional. Dupa ce politia va reusi sa-i identifice, cei ingrijorati de starea hotului lovit de caramida in cap, vor putea afla amanunte care sa-i linisteasca."}