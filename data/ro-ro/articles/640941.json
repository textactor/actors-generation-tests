{"id":640941,"title":"Primaria a gasit explicatia pentru mizeria din oras. De vina este canalizarea","content":"Dupa ninsoarea de acum doua zile, Iasul a devenit o balta imensa. Cei mai afectati sunt pietonii care nu reusesc sa traverseze strazile din oras. Primarul Mihai Chirica a gasit si o explicatie pentru aceasta situatie. Acesta considera ca, de vina sunt angajatii ApaVital, care nu curata canalele blocate cu nisip.\"Retelele sunt infundate pentru ca au ramas infundate cu nisip. Retelele sunt la ApaVital. Ei trebuie sa curete. Partial, o fac. Sunt somati de fiecare data cand este cazul. Rata de reusita nu este convenabila. Sigur este loc de mai bine. Am stabilit o intalnire pentru aceasta saptamana\", a spus primarul.In replica, reprezentantii ApaVital spun ca reteaua de canalizare este functionala, la capacitate maxima. \"Canalizarea este functionala, nu sunt blocate. Ne referim aici la toata canalizarea din oras. In cel mai rau caz, se intervine pentru degajarea si fluidizarea gurilor de canalizare. In cazul in care se semnaleaza un disconfort, putem fi contactati pe call-center-ul nostru, iar o echipa va interveni\", a spus Razvan Manolache, purtator de cuvant ApaVital."}