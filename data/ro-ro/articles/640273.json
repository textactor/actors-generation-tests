{"id":640273,"title":"Ceremonie de deschidere spectaculoasa la JO de iarna. 28 de sportivi romani la PyeongChang","content":"Editia a 23-a a Jocurilor Olimpice de iarna, gazduita de PyeongChang între 9 si 25 februarie, a fost declarata deschisa de catre presedintele Republicii Coreea, Moon Jae-in.La ceremonia de deschidere a JO de iarna, Kim Yo Jong, primul membru al dinastiei conducatoare a Nordului care a pus piciorul pe pamântul rival dupa sfârsitul razboiului dintre cele doua Corei, în 1953, si Moon Jae-in, presedintele Coreei de Sud, si-au strâns mâna. JO 2018 au devenit astfel martorele unei spectaculoase apropieri dintre cele doua Corei, inamici istorici dupa 1953.În timp ce ultimele luni au fost marcate de puternice tensiuni legate de ambitiile nucleare si balistice nord-coreene, ultimele saptamâni au bulversat realitatea si au condus la participarea a 22 de sportivi nord-coreeni la Jocurile Olimpice, în afara unei delegatii diplomatice de înalt nivel.Vicepresedintele SUA, Mike Pence, s-a eschivat de la dineul organizat anterior ceremoniei. Conform planului de protocol, Pence ar fi trebuit sa împarta aceeasi masa cu presedintele sud-coreean si cu responsabilul din Nord, Kim Yong Nam. Dar un purtator de cuvânt al presedintiei sud-coreene a explicat ca a sosit cu întârziere, \"i-a salutat pe cei asezati la masa de onoare si a plecat fara sa se aseze\".Peste 2.900 de sportivi din 92 de state, natiuni sau delegatii vor disputa cele 102 titluri puse în joc la sapte sporturi si 15 discipline: patinaj (patinaj artistic, patinaj viteza si patinaj viteza pe pista scurta), schi (schi alpin, schi fond, schi acrobatic, combinata nordica, sarituri cu schiurile si snowboard), bob (bob si skeleton), biatlon, curling, hochei pe gheata si sanie, în timpul celor doua saptamâni de competitie, primul mare eveniment sportiv al anului 2018 înaintea CM de fotbal din Rusia, din aceasta vara.Momentul special asteptat al ceremoniei a fost aparitia comuna a delegatiilor din Coreea de Nord si de Sud, care a încheiat defilarea. Anterior, rusii, a caror tara a fost suspendata pentru dopaj institutionalizat, au defilat sub drapel olimpic, mai precis sportivii invitati de CIO si considerati suficient de \"curati\". 168 de astfel de sportivi vor participa la Jocuri.Pita Taufatofua a facut din nou senzatie la ceremonia de deschidere. Portdrapelul statului Tonga a aparut la bustul gol, la fel ca si la \"deschiderea\" JO de vara din 2016, unde a concurat la taekwondo. Taufatofua a aparut la JO de iarna în calitate de participant la probele de schi fond.Competitia are loc la 30 de ani dupa JO de vara de la Seul, din 1988. Va fi prima editie a Jocurilor Olimpice de iarna si a doua a JO organizate în Coreea de Sud. PyeongChang va fi, de asemenea, al treilea oras asiatic care organizeaza Jocurile de iarna, dupa Sapporo în 1972 si Nagano în 1998, ambele din Japonia. În plus, vor fi primele Jocuri Olimpice de iarna organizate într-un oras-statiune din 1992 încoace.\nSloganul competitiei este \"Pasiune. Conectare\", iar mascota, Soohorang, a fost inspirata de tigrul alb, mult timp considerat un animal de paza coreean.Întrecerile sportive se vor desfasura în 13 locatii: PyeongChang Olympic Stadium (35.000 de locuri), Alpensia Ski Jumping Centre (8.500 de locuri), Alpensia Biathlon Centre (7.500 de locuri), Alpensia Cross-Country Skiing Centre (7.500 de locuri), Olympic Sliding Centre (6.000 de locuri), Yongpyong Alpine Centre (6.000 de locuri), Jeongseon Alpine Centre (6.500 de locuri), Phoenix Snow Park (18.000 de locuri), Gangneung Hockey Centre (10.000 de locuri), Gangneung Oval (8.000 de locuri), Gangneung Ice Arena (12.000 de locuri), Gangneung Curling Centre (3.000 de locuri) si Kwandong Hockey Centre (6.000 de locuri).Sunt doua sate olimpice, PyeongChang si Gangneung, în care vor locui sportivii si tehnicienii care vor participa la Jocurile Olimpice de iarna.\nSatul Olimpic de la PyeongChang, cu 600 spatii de cazare dispuse în opt cladiri cu câte 15 etaje, va gazdui 3.894 de sportivi si membri ai delegatiilor, în perioada 9-25 februarie, alti 2.268 de sportivi paralimpici fiind asteptati în perioada 8-18 martie.Satul Olimpic din Gangneung va putea oferi cazare pentru 2.900 sportivi participanti la JO din februarie. Apartamentele din incinta celor doua Sate Olimpice vor fi oferite spre vânzare dupa luna martie.Din echipa olimpica a României pentru PyeongChang 2018 fac parte 28 de sportivi, printre care si o rezerva, si 27 de tehnicieni si oficiali. Biatlonistul Marius Petru Ungureanu a fost portdrapelul delegatiei României la ceremonia de deschidere.Bob (8 sportivi): Maria Adela Constantin si Andreea Grecu (bob-2), Mihai Cristian Tentea si Nicolae Ciprian Daroczi (bob-2), Dorin Alexandru Grigore, Florin Cezar Craciun, Levente Bartha (bob-4), Beatrice Puiu (rezerva), antrenori Paul Neagu (bob-2 - feminin), Iulian Daniel Pacioianu (bob-2 - masculin), Silviu Dan Scurtu (bob-4);\nSchi alpin (2 sportivi): Alexandru George Barbu, Ania Monica Germaine Caill - antrenor Sebastian Petrus Barbu;\nPatinaj viteza (o sportiva): Alexandra Ianculescu - antrenor Gregg Douglas Planert;\nSchi fond (3 sportivi): Alin Florin Cioanca, Paul Constantin Pepene, Timea Lorincz - antrenori Carlo Zoller si Constantin Daniel Borca;\nSarituri cu schiurile (o sportiva): Daniela Vasilica Haralambie - antrenor Csaba Magdo-Nemeth;\nBiatlon (6 sportivi): Eva Tofalvi, Cornel Dumitru Puchianu, Nicolae Remus Faur, George Razvan Buta, Gheorghe Iulian Pop, Marius Petru Ungureanu - antrenori Gheorghe Gîrnita, Gheorghe Vasile, Simon Marton; masor - Cristian Marian Mosoiu; serviceman - Roland Ciprian Gerbacea;\nSanie (5 sportivi): Raluca Stramaturaru (simpu feminin), Valentin Cretu, Andrei Turea (simplu masculin), Cosmin Atodiresei, stefan Musei (dublu masculin) - antrenori Eugen Teodor Radu (sanie dublu), Alexandru George Comsa (sanie simplu);\nSkeleton (2 sportivi): Maria Marinela Mazilu, Dorin Dumitru Velicu - antrenor Delia Ivas."}