{"id":640399,"title":"O simpla iritatie sau cancer? Semnele de alarma care anunta cancerul de piele","content":"Mancarimea si leziunile dureroase de la nivelul pielii pot indica faptul ca acolo se dezvolta celule canceroase.\n\nCercetatorii au analizat 339 de cazuri de cancer de piele, iar pacientii au fost rugati sa descrie intensitatea mancarimii si a durerii, astfel incat medicii sa poata stabili o corelatie cu fiecare caz de cancer.\n\nIn aproximativ 37% dintre situatiile analizate s-a asociat cancerul pielii cu mancarimea, iar 28,2% au implicat si prezenta durerii.Cercetatorii au descoperit ca mancarime a fost cel mai comun simptom in cazul carcinomul celular scuamos (o forma de cancer de piele care are originea in epiderma), urmat de carcinomul bazocelular (cea mai frecventa forma de cancer al pielii) si de melanom. Durerea a fost, de asemenea, cea mai raspandita in carcinomul celular scuamos; in plus, durerea si mancarimea au aparut de multe ori impreuna.\n\nSimptomele cancerului\nCancerul de piele apare ca o modificare a aspectului pielii, de exemplu o iritatie, o excrescenta, o rana care nu se vindeca sau o modificare a unui nev pigmentar (alunita) sau a unui neg. Cancerul de piele afecteaza de obicei zone care sunt expuse la soare in mod frecvent: gatul, spatele, pieptul si umerii. Zona nasului este afectata cel mai frecvent.\n\nCarcinomul bazocelular apare cu o frecventa de trei ori mai mare decat cel spinocelular. Semnele de carcinom bazocelular pot fi foarte variate si pot include modificari ale aspectului pielii ca:\n- leziuni ferme, cu aspect perlat, cu vase de sange ce au un aspect de panza de paianjen (telangiectazii)\n- pete sensibile, rosii care sangereaza cu usurinta\n- leziuni mici, profunde, cu aspect perlat si cu centrul deprimat\n- leziuni mici, lucioase care pot semana cu negii sau cu nevii pigmentari\n- pete asemanatoare cu cicatricile in special la nivelul fetei\n- leziuni pruriginoase, care sangereaza, formeaza cruste si apoi se repeta ciclul, dar care nu se vindeca in decurs de 3 saptamani\n- modificari ale formei, marimii si culorii negilor sau nevilor pigmentari.\n\nCarcinomul spinocelular afecteaza fata, gatul sau capul. Semnele de carcinom spinocelular includ:\n- leziuni persistente, ferme, de culoare rosie pe zonele de piele expuse la soare\n- zone de piele ce au un aspect tare (solzos), sangereaza sau dezvolta o crusta; aceste zone pot creste in dimensiuni pe o perioada de cateva luni sau pot cauza o rana\n- excrescente (zone iesite in afara) ale pielii ce pot arata ca un neg\n- rani ce nu se vindeca sau zone de piele subtiata la nivelul buzei inferioare, in special la persoanele fumatoare, la cei ce mesteca tutun sau sunt expusi frecvent la soare sau la vant.\n\nAlte boli, ca de exemplu keratita actinica, poate avea simptome si semne similare cu cele ale cancerului de piele, de aceea este necesara evaluarea de catre un specialist (dermatolog) a oricarei modificari nou aparute sau persistente la nivelul pielii."}