{"id":641242,"title":"Iesenii vor fi supravegheati mai ceva ca la Big Brother. Sute de zone din tot orasul se vor umple de camere...","content":"• Municipalitatea pregateste un nou proiect de tip Big Brother • Peste 300 de zone din tot orasul vor fi umplute cu camere de supraveghere pentru prevenirea criminalitatii • Investitia va costa peste 50 de milioane de lei  Un nou proiect de tipul Big Brother se pregateste in Iasi. Sute de zone din tot orasul ar urma sa fie impanzite de camere de supraveghere, scopul fiind acela de prevenire a criminalitatii.Practic, iesenii ar urma sa fie urmariti pas cu pas, fie ca merg spre serviciu, scoala sau se duc intr-o zona de recreere. Decizia va fi aprobata in cursul zilei de astazi, cand plenul Consiliului Local se va reuni pentru a dezbate o serie de proiecte in cadrul unei sedinte extraordinare. Sedinta va incepe de la ora 10:00 in Sala Mare a Palatului Roznovanu.In principal, este vorba de un proiect privind implementarea unui sistem integrat de supraveghere video pentru cresterea sigurantei sociale si prevenirea criminalitatii, un alt proiect privind amplasarea drapelului national in parcul cuprins intre strada Palat si Splai Bahlui Mal Stang, precum si alte proiecte de hotarare legate de bugetul municipiului Iasi.Primul proiect prevede aprobarea indicatorilor tehnico-economici privind sistemul de supraveghere video, valoarea totala a proiectului fiind de 54,6 milioane de lei. Investitia va fi esalonata pe o perioada de doi ani, vizate fiind peste 300 de zone din tot orasul.\"Municipiul Iasi are in vedere realizarea unui sistem de supraveghere video care sa asigure un nivel ridicat de securitate urbana si, totodata, o imbunatatire considerabila a calitatii vietii cetatenilor in intreg municipiul Iasi prin asigurarea unei bune monitorizari a zonelor publice cu potential criminogen de pericol la adresa cetatenilor (parcari, spatii de joaca, zone de agrement etc.), inregistrarea permanenta a imaginilor si arhivarea acestora in vederea utilizarii ulterioare ca mijioc de probatiune, precum si minimizarea timpului de transmitere a evenimentelor, dupa caz. Implementarea acestui sistem de supraveghere video metropolitana in vederea cresterii sigurantei cetatenilor si scaderii infractionalitatii va aduce beneficii atat directe, cat si indirecte. Beneficiarii directi ai proiectului sunt cetatenii orasului aflati pe spatiile publice. Masurile specifice asigurate de acest serviciu modern le va oferi siguranta pietonala de care au nevoie, lucru care va duce la sporirea increderii in Primarie si in institutiile publice din municipiul Iasi.Noul sistem urmareste monitorizarea permanenta a zonelor publice din dreptul spitalelor, scolilor, gradinitelor, parcarilor, parcurilor, intersectiilor, monitorizarea obiectivelor turistice, monitorizarea vehiculelor care intra si ies din municipiu, prin inregistrarea automata a numerelor de inmatriculare si a parametrilor de trecere, dar si altele.De exemplu, in Parcul Copou vor fi montate 26 astfel de camere de supraveghere, in timp ce in Parcul Expozitiei vor fi montate 20 de camere. In Parcul Podu Ros vor fi montate 16 camere, iar in zona \"1001 articole\" din acelasi cartier vor aparea 12 camere de supraveghere.Alte 16 camere vor fi amplasate in Parcul Junimea de pe stada Saulescu, in timp ce, la zona de agrement Ciric vor aparea 28 de camere. La Strandul Municipal vor fi puse 14 camere video de supraveghere.In restul zonelor din oras vor fi montate de la doua la sase camere video. Vizate sunt, in principal, scolile si gradinitele din municipiu, dar si pietele din oras, precum si mai multe artere intens circulate.Firma care s-a ocupat de proiectarea sistemului a fost AM Proiect Design & Consulting din Bucuresti. Defalcat, proiectul prevede alocarea a 7,7 milioane de lei pentru un centru de telesupraveghere, 8,6 milioane lei pentru zona spatiilor pietonale si a aleilor, precum si 21,7 milioane lei pentru supravegherea stradala. Alti 13,2 milioane lei vor fi alocati pentru supravegherea institutiilor de invatamant."}