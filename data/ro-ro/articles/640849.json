{"id":640849,"title":"Inflatia, de neoprit. S-au scumpit gazele, combustibilii, energia electrica si alimentele","content":"Economia Romaniei a avut, anul trecut, un avans de 7%. Este cea mai mare crestere din 2008 pana acum, potrivit datelor de la Institutul National de Statistica. Am depasit astfel chiar si China, care a avut, anul trecut, un avans de 6,9 la suta. Insa si inflatia creste intr-un ritm accelerat. In ianuarie, rata anuala a urcat la 4,3 la suta si a ajuns la cel mai mare nivel din ultimii 5 ani. Cel mai mult s-au scumpit luna trecuta gazele, energia, combustibilii, fructele si legumele.In plina iarna, chiar daca una blanda, s-au scumpit toate sursele de incalzire: cel mai mult gazele, dar si energia electrica si termica.In Bucuresti, scumpirile le-au resimtit mai acut cei care folosesc gazele pentru incalzirea locuintelor.Apartamentul lui Costica Dinu este racordat la reteaua de termoficare a Bucurestiului astfel incat a simtit mai putin efectele scumpirii gazelor. Chiar si asa, aproape jumatate din pensie se duce acum pe facturi si taxe catre stat, iar restul pe mancare si medicamente.Dintre alimente, in ianuarie s-au scumpit cel mai mult fructele si legumele, multe importate la un curs euro-leu in crestere.S-au scumpit insa luna trecuta si carnea de vita, branza si untul. In schimb, ouale s-au ieftinit, dupa cresterile spectaculoase de la finalul anului trecut.Deocamdata, consumul a impulsionat deopotriva inflatia, care a urcat la cel mai inalt nivel din ultimii 5 ani. Dar si cresterea economica, de 7 la suta, de anul trecut, un record din 2008 incoace.Pus in fata noilor date, ministrul Finantelor a spus ca va discuta subiectul cu reprezentantii BNR.Prognoza Bancii Nationale arata o rata anuala a inflatiei in crestere si in urmatoarele luni, pana la un maxim de 5% pana la Paste, urmata de o temperare a scumpirilor in a doua jumatate a anului."}