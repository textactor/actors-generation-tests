{"id":640542,"title":"Inca un pacient a murit de gripa la Institutul de Oncologie din Iasi. Un alt iesean se afla in stare...","content":"• Din cei 12 pacienti diagnosticati cu gripa la IRO, doi au decedat, unul se afla in stare grava, doi urmeaza sa fie externati si sapte au plecat la domiciliuLa Institutul Regional de Oncologie (IRO) din Iasi s-a inregistrat al doilea deces din cauza gripei, dupa ce 12 pacienti internati au fost diagnosticati cu aceasta boala.Sursa de imbolnavire a fost un apartinator care a venit in vizita la un bolnav. Un barbat internat  la Spitalul de Boli Infectioase din Iasi este in stare critica, dupa ce a contactat virusul gripal. Pronosticul medicilor este foarte rezervat in privinta sanselor de supravietuire ale barbatului in varsta de 41 ani. Pacientul sufera de obezitate si are bronhopneumonie.La Spitalul de Boli Infectioase sunt diagnosticati clinic cate 10-15 pacienti pe zi cu gripa, dar numai bolnavii in stare foarte grava sunt internati. Unitatea medicala este foarte aglomerata din cauza numarului mare de ieseni cu viroza, forme severe si gripa. La Institutul Regional de Oncologie din Iasi, 12 pacienti au contactat virusul gripal, dintre care doi au decedat.Pacientii sunt din clinicile de Anestezie si Terapie Intensiva si Hematologie. In unitatea medicala mentionata, dar si in alte spitale din Iasi, accesul vizitatorilor a fost restrictionat, pentru a evita extinderea imbolnavirilor.\"Din pacate, a mai murit inca un pacient cu gripa, un barbat in varsta de 48 ani. Este al doilea deces inregistrat in spital. Pacientii care au decedat sunt printre primii pacienti care au contactat virusul de la apartinator. Astazi (ieri-n.r.), din cei 11 pacienti diagnosticati cu gripa, mai sunt internati 3: unul la Anestezie si Terapie intensiva, primul pacient care a contactat virusul si apoi l-a transmis si altor bolnavi. Pacientul este in continuare in stare grava. Ceilalti doi pacienti din Clinica de Hematologie vor fi externati in urmatoarele doua zile\", a declarat ec. Mirela Grosu, managerul Institutului Regional de Oncologie din Iasi. De asemenea, virusul gripal este foarte activ si in randul copiilor. Medicii de la Spitalul de copii \"Sf. Maria\" din Iasi au diagnosticat zeci de cazuri.Pana in prezent, la Iasi s-au inregistrat cinci decese provocate de gripa. Medici sunt, in continuare, in alerta si sfatuiesc populatia sa respecte cu strictete indicatiile medicilor. Gripa este o infectie respiratorie contagioasa, fara risc vital daca este tratata la timp. Simptomele gripei apar la aproximativ 3 zile dupa expunerea la virus. Boala se manifesta prin febra, frisoane, tuse, dureri in gat, nas infundat, dureri musculare.Gripa poate fi confundata cu raceala, avand manifestari asemanatoare. Medicii de specialitate au declarat ca, gripa are manifestari mai severe si dureaza mai mult timp.Vaccinarea este singura metoda de prevenire a gripei. Imunizarea se recomanda, in primul rand, persoanelor care sufera de boli cronice, cardiovasculare, pulmonare, cu diabet. Anual, Ministerul Sanatatii desfasoara o campanie gratuita de vaccinare a populatiei cu risc si a personalului din unitatile medicale."}