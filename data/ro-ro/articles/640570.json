{"id":640570,"title":"Minori identificati în timp ce vagabondau pe strazile din municipiul Iasi","content":"In urma cu doua zile, politistii locali din cadrul Serviciului Politie Locala 5, care se aflau în zona Calea Chisinaului, au sesizat trei minori care nu îsi justificau prezenta într-o statie a Companiei de Transport Public. În urma verificarilor efectuate, a reiesit faptul ca minorii au vârstele cuprinse între 9 si 13 ani si sunt domiciliati în municipiul Iasi.Având în vedere aspectele constatate, minorii au fost condusi la domiciliu, fiind încredintati mamei acestora, care a fost si sanctionata contraventional cu amenda în valoare de 100 lei, conform Legii 61 din 1991, pentru neluarea masurilor necesare de supraveghere a minorilor.\"De asemenea, pentru a preveni aspectele semnalate, pe parcursul anului 2017, politistii locali au aplicat 120 de sanctiuni contraventionale cu valori cuprinse între 100 si 500 lei, potrivit actului normativ mentionat.\", au declarat reprezentantii Politiei Locale Iasi."}