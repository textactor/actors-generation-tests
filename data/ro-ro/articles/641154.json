{"id":641154,"title":"Chiar e interzis sa mancam dupa ora 18? Iata ce spun nutritionistii","content":"Este drept ca, in timpul zilei, majoritatea dintre noi suntem mai activi, ceea ce poate conduce la impresia ca ceea ce mancam se si consuma, iar seara, mai putin activi, de obicei acasa in familie, ceea ce poate da impresia ca ceea ce mancam se va si depune. In realitate, metabolismul este mult mai complex.In organism exista un stoc \"mobil\" de aminoacizi care se reimprospateaza mereu, un stoc de glucide sub forma de glicogen care se mentine mereu plin, si se utilizeaza intre mese, pentru a mentine glicemia si sursele de energie pentru creier constante, un tub digestiv care lucreaza in permanenta, prin miscari (numite peristaltice) si absorbtii etc.Toate acestea constituie un ansamblu, bine reglat hormonal, atunci cand ceea ce facem se suprapune peste activitatea hormonilor. Atunci cand, insa, incepem sa dereglam acest ceas mult mai fin decat pendula care bate ultima ora de masa la 6, desigur ca se aprind becurile de avarie, si se pornesc \"generatoarele de rezerva\", care in general sunt instruite, genetic, sa depoziteze energie pentru vremuri grele.Mai concret. Daca nu mancam mare lucru pana la ora 18.00, cu siguranta ca vom depozita foarte bine alimentele venite, salvator, la acea ora. Exact pe acelasi principiu, dietele prost gandite sau neadaptate persoanei, sunt urmate de revenirea la kilogramele anterioare, asa cum, dupa mici \"diete\" zilnice constand in ignorarea meselor pana la masa de seara, va conduce la tipica si aparent paradoxala ingrasare a celui ce mananca doar o masa pe zi.Deci este corect sa nu mancam dupa 18? Raspuns: nu asa se pune problema. Corect este sa avem un pic de ordine in mese, pentru ca mesele de seara sa nu vina dupa o infometare in timpul zilei, si sa ne planuim mesele de asa natura incat sa nu bulversam organismul obosit si flamanzit ziua cu inca o activitate obositoare, seara sau cel mai rau noaptea: digestia."}