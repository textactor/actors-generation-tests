{"id":640243,"title":"Autoritatile iesene demareaza un nou proiect cu cele din Franta","content":"Autoritatile judetene s-au intalnit recent cu o delegatie din Republica Franceza, din partea Ministerului Tranzitiei Ecologice si Solidare. Partea Franceza a venit la Iasi pentru a discuta despre posibilitatea implementarii unor proiecte comune pe mai multe sectoare de activitate.\"Am primit vizita unei delegatii din partea Ministerului Tranzitiei Ecologice si Solidare din Franta. Delegatia a fost formata din domnul Hervé Boisguillaume, coordonatorul proiectului \"Orasul durabil\", si doamna Ghislaine de Hartingh-Boca, responsabila misiune pe acest proiect, alaturi de domnul consul onorific, Radu Gradinaru si domnul Vincent Lorenzini, directorul Institutului Francez din Iasi. Am discutat despre mai multe teme de interes pentru ambele parti, precum mobilitatea urbana, tratarea deseurilor, a apei, salubrizarea sau legislatia în materie de constructii si cadastru\", a spus prefectul Marian Serbescu.Seful Prefecturii a aratat si ca acest proiecte vizeaza si partea de mediu, in special. \"Am propus membrilor delegatiei franceze si realizarea unor schimburi de experienta în ceea ce priveste problemele de mediu, pentru a vedea cum se gestioneaza astfel de probleme în Franta si cum putem prelua modele de buna practica. Totodata, demn de amintit este si faptul ca, la nivel guvernamental se deruleaza în aceasta perioada ample dezbateri cu privire la Strategia Nationala pentru Dezvoltarea Durabila a României, realizata în concordanta cu Agenda 2030 pentru dezvoltare durabila, adoptata în anul 2015, în cadrul lucrarilor summitului ONU de la New York. Chiar în luna decembrie a anului trecut, a fost organizata la Iasi o întâlnire regionala în care s-au analizat aspecte legate de dezvoltarea durabila\", a mai spus prefectul Marian Serbescu."}