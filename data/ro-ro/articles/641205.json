{"id":641205,"title":"Ion Iliescu, lectie pentru doua mari televiziuni din Romania: \"Nu orice Ion Iliescu este 'acel' Ion Iliescu!\"","content":"Jurnalistii romani, gafaind mereu in goana dupa senzational cu orice pret, sar peste niste etape de bun simt pe care ar trebui sa le parcurga in timpul orelor de program. Dupa ce au fortat-o pe Nina Iliescu sa raspunda unei stiri false, dupa ce nu au fost in stare sa sesizeze diferenta intre un venit anual si unul pe luna, facatorii de stiri o dau inca o data in bara intr-o noua informatie ce priveste familia fostului presedinte.De data aceasta, vizat este chiar Ion Iliescu, care, la randul sau, a simtit nevoia sa se exprime public la adresa stirii promovate de jurnalistii de la doua mari televiziuni.”Industria stirilor false functioneaza si in weekend.Cu regret ii anunt pe jurnalistii Antenei 3 si pe cei ai Romaniei TV ca au ratat o stire despre mine, sotia mea, si despre cum ne judecam noi de cinci ani pentru o bucatica de pamant din Pantelimon (n-am aflat daca e vorba despre cartierul cu acelasi nume, sau despre comuna Pantelimon). Nu dau eu sfaturi jurnalistilor, dar cand trimiti un car de reportaj sa transmita in direct din fata Inaltei Curti, te asiguri ca nu cheltuiesti banii degeaba. Adica te asiguri ca nu dai o stire falsa. Nu spun sa verifice din trei surse, dar un telefon, sa ma intrebe daca este adevarat, sau nu, puteau da. Dar nici de asta nu era nevoie. Era suficient sa verifice numele sotiei mele. Care nu este acelasi cu numele paratei.«In fond, de ce n-ar merita si ratingul o stire falsa?» pare sa fie motto-ul unor jurnalisti. Sau, poate: «Sa nu lasam adevarul sa ne strice o stire-bomba!». Iarasi nu dau eu sfaturi celor din presa, dar, daca s-ar intreba serios de ce presa traverseaza o criza, poate ar vedea ca nu concurenta altor mijloace de comunicare este vinovata de criza. Stirile false, da.Asadar nu orice Ion Iliescu este «acel» Ion Iliescu. O morala simpla, de sfarsit de saptamana.  Sfarsit de saptamana in care industria stirilor false depaseste planul\", a scris Ion Iliescu pe blogul sau. "}