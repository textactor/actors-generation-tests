{"id":640799,"title":"Germania e lider în clasamentul pe medalii de la JO de iarna","content":"Germania a dominat proba feminina de sanie, în care România a obtinut cel mai bun rezultat la Jocurile Olimpice de iarna din ultimii 24 de ani, prin Raluca Stramaturaru, si ocupa primul loc în clasamentul pe medalii, dupa patru zile de la startul competitiilor de la PyeongChang.Cu 5 medalii de aur, doua de argint si doua de bronz, Germania se afla în fata Olandei (4 medalii de aur, 4 de argint si doua de bronz) si a Norvegiei (3 medalii de aur, 5 de argint si 3 bronz).Canada are tot 10 medalii în total, la fel ca Norvegia, dar ocupa doar pozitia a patra, pentru ca doar 3 dintre ele sunt de aur. În total, 10 tari au obtinut cel putin o medalie de aur, inclusiv gazda Coreea de Sud, si 19 tari au urcat macar o data pe podiumul olimpic de la PyeongChang.Cel mai bun rezultat al României în Coreea de Sud a fost obtinut azi, de Raluca Stramaturaru, care a ocupat locul 7 în proba feminina de sanie. Din 1994, când Ioan Apostol si Liviu Cepoi terminau pe locul 6 în proba de sanie, la Lillehammer, nu s-a mai întâmplat ca tara noastra sa se claseze atât de sus la JO de iarna."}