{"id":640895,"title":"Boris Johnson reincepe ofensiva impotriva Europei: „Nu avem nevoie de UE”","content":"Ministrul britanic de externe, Boris Johnson, spune ca ar fi o „nebunie” ca tara sa sa accepte un acord cu Uniunea Europeana care sa nu-i permita sa se bucure de „libertatile economice” pe care le va castiga o data cu Brexit, scrie independent.co.uk.Potrivit acestuia, Regatul Unit nu trebuie sa depinda de normele unui bloc ce reprezinta doar 6% din populatia lumii. „Daca vom dori, putem sa ne pescuim propriul peste si sa interzicem traficul cu animale vii si platile catre unii dintre cei mai bogati proprietari de terenuri din Marea Britanie”, a spus ministrul de Externe. Mai mult, a declarat Johnson, Marea Britanie va putea sa taie TVA-ul la combustibil si sa accelereze achizitiile publice.  Problema este „cine ia deciziile”, spune Johnson. El mai crede ca britanicii pot accepta in continuare standardele europene in privinta unor produse, dar angajamentul la acest capitol nu trebuie consemnat intr-un acord cu Bruxellesul privind Brexit.„Nu cred ca trebuie neaparat sa ne angajam, in cadrul unui tratat, sa ramanem pentru totdeauna blocati intr-o congruenta permanenta cu UE”, a spus Boris Johnson. Avantajele economice ale apartenentei la UE „nu sunt atat de evidente sau incontestabile cum se spune uneori”, a mai mentionat seful diplomatiei britanice, intr-un mesaj adresat celor preocupati de impactul Brexit-ului in plan comercial si al abandonarii uniunii vamale si pietei unice.El a respins argumentele in favoarea organizarii unui al doilea referendum cu privire la Brexit, avertizand ca o tentativa de a impiedica Brexitul ar fi o „greseala dezastruoasa”. Ministrul britanic de externe a insistat ca iesirea din UE nu va spori izolarea tarii, care va ramane un „magnet” pentru imigrantii bine pregatiti. Pe de alta parte, el a subliniat necesitatea de a putea controla granitele, notand ca britanicii „trebuie sa-si puna o serie de intrebari dureroase despre impactul a 20 de ani de imigratie necontrolata (care a adus) lucratori slab calificati si prost platiti”."}