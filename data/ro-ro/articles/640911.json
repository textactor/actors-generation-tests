{"id":640911,"title":"Codrin Stefanescu: \"Am devenit antipatic pentru Liviu Dragnea. Nu stiu de ce si sper sa rezolvam problema...","content":"Codrin Stefanescu, secretarul general adjunct al PSD, i-a dat o replica lui Liviu Dragnea dupa ce presedintele PSD a spus despre acesta ca \"vorbeste cam mult si cam rau\".\"Va spun ceva in exclusivitate: daca eu, intre timp, am devenit antipatic pentru Liviu Dragnea, trebuie sa-si asume dumnealui acest lucru. Nu fac nimic ca sa devin si mai antipatic pentru camaradul si colegul meu Liviu Dragnea. Nu fac altceva decat sa emit niste idei de care nu pot sa ma debarasez si anume ca in Romania, dupa Revolutia la care am participat, drepturile si libertatile fiecarui cetatean trebuie sa fie sfinte! Mereu iau pozitie publica in momentul in care lucrurile o iau razna de tot, cum se intampla acum. Ies la iveala, zilnic, lucruri infioratoare (n.r. - cu referire la inregistrarile despre DNA)\", a zis Codrin Stefanescu la Antena 3.\"Nu stiu de ce i-am devenit antipatic domnului Dragnea si sper sa rezolvam problema aceasta. Am vorbit cu dumnealui si la CExN si am avut un dialog foarte civilizat si foarte bun. Am fost printre primii sustinatori al ideii de congres si de alegeri la acest congres. Sunt alaturi de Liviu Dragnea in ideea de a organiza acest eveniment. Mi-as dori ca la congres sa lansam si candidatul la alegerile prezidentiale. Este esential pentru electoratul nostru sa-l vada pe omul cu care se va confrunta Klaus Iohannis peste mai putin de doi ani. Da, l-as sustine pe Liviu Dragnea sa fie candidat la alegerile prezidentiale\", a mai zis Codrin Stefanescu in emisiunea realizata de Ana Maria Roman.Amintim ca declaratia liderului de partid a venit dupa ce Codrin Stefanescu, secretarul general adjunct al PSD, a afirmat la postul Antena 3, ca ministrul Justitiei, Tudorel Toader, are doua variante la intoarcerea din Japonia, ori \"ia niste masuri foarte radicale, legale si concrete sau isi pune mandatul pe masa\"."}