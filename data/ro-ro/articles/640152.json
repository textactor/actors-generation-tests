{"id":640152,"title":"Calificativele acordate la scoala primara ar putea fi inlocuite cu sistemul „step by step”","content":"“Foarte bine”, “bine”, sau “suficient” dispar din caietele scolarilor.Evaluarea prin calificative la clasele 1-4 ar putea fi scoasa din invatamantul romanesc, conform unei propuneri a fostului ministru al Educatiei, actual presedinte al Comisiei de Invatamant din Senat, Liviu Pop. Schimbarea poate veni, odata cu noua lege a educatiei, promisa de PSD. Exemplul va fi luat sistemul: “step by step”, existent deja in Romania, in care nu exista nici note si nici calificative.Conform fostului ministru al Educatiei, Liviu Pop, calificativele in invatamantul primar ar urma sa fie inlocuite de evaluarea practicata in sistemul educational step by step, care descurajeaza concurenta intre copii si se concentreaza pe dezvoltarea calitatilor fiecarui elev in parte. Acest tip de educatie este deja implementat in Romania, inclusiv in scoli de stat. In sistemul step by step, elevul aduna intr-o mapa lucrarile sale, datate si comentate, astfel incat mapa devine pe parcursul anului scolar propria sa oglinda. Evaluarea este realizata de catre el insusi, dar este ajutat de educatoare sau de colegi sa-si descopere slabiciunile ori calitatile.De asemenea, este incurajat lucrul in echipa, astfel incat dispare concurenta individuala, iar colegii devin prieteni.In scoala traditionala, realitatea este ca multi copii sufera din cauza concurentei insuflate atat de parinti, cat si de unii invatatori. Si psihologii sustin ca in invatamantul primar, starea de competitivitate permanenta poate dauna copiilor.Iulian Cristache, presedintele Federatiei Nationala Asociatiilor de Parinti: “Este o practica, cel putin la nivelul invatamantului primar, elevii sa rada intre ei, unul sa rada de celalalt. Nu stiu de unde se transmite, poate la nivel de familie, poate copilul aude ce se vorbeste in familie. Exista o concurenta si o rautate intre copii, care, pentru mine, e de neinteles”Daca ideea lui Liviu Pop se va concretiza intr-un proiect de lege, vor fi introduse si evaluari saptamanale de genul admis-respins.Liviu Pop, senator PSD:“Vor fi, cu siguranta, discipline care vor avea calificativ admis-respins, dau un exemplu simplu: nu poti sa spui ca stii o parte din tabla inmultirii, adica stii tabla inmultirii pana la 7, dar nu stii tabla inmultirii cu 8 si cu 9, in conditiile in care stii cat face 7x9, fapt pentru care, intentia e de a depune un proiect de lege pe zona aceasta”In prezent, in scoala traditionala, calificativul „foarte bine” - se incadreaza intre 9 si 10, „bine” - intre 7 si 8, „suficient” - intre 5 si 6, iar „insuficient” este echivalent cu nota 4."}