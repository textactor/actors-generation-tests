{"id":640701,"title":"Anchetatorii rusi au anuntat cauza prabusirii avionului AN-148, soldata cu 71 de morti","content":"O eroare umana pare cea mai probabila cauza a prabusirii avionului Antonov, langa Moscova, cand au pierit toti cei 71 de oameni aflati la bord.Potrivit anchetatorilor, pilotul nu a actionat sistemul de incalzire pentru Tubul Pitot, senzorul principal care determina viteza relativa a avionului, prin captarea presiunii din aer.Din cauza fenomenului de givrare, acesta inghetase si a transmis date eronate. Iar procedura standard, in astfel de situatii, presupune incalzirea tubului cu o rezistenta electrica, fapt care nu s-ar fi petrecut, relateaza ABC News.Duminica, dupa decolarea de pe aeroportul Domodedovo, comandantul de bord a trecut avionul pe pilot automat, dar a preluat din nou comenzile manuale cand a vazut date contradictorii in privinta vitezei.Apoi a efectuat o serie de manevre, aducand inclusiv avionul in picaj sub un unghi de 30 - 35 de grade. Catastrofa s-a petrecut la 6 minute dupa decolare."}