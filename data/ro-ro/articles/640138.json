{"id":640138,"title":"Lovitura de teatru in administratia locala! Consolidarea unei cladiri emblematice este pusa in pericol....","content":"• Specialistii din Iasi considera ca italienii, singurii participanti la licitatia pentru reabilitarea Palatului Braunstein, nu au puterea de a sustine contractul • Sunt sanse destul de mari ca licitatia sa fie anulata • \"Nu cred ca aceasta lucrare se poate face in acest moment. Nu exista o corelare intre planse si documentatia economica. Se cer preturi prea mari sau prea mici pentru un anumit tip de lucrare\", spun constructorii • Una dintre firmele italiene are experienta de aproape un an, avand sediul intr-un apartament din Bucuresti • Fiind vorba de un monument istoric, edilii nu au apelat la serviciile unui restaurator • Edilii sunt convinsi ca licitatia nu va fi anulata • \"Deocamdata, nu s-a finalizat evaluarea ofertei. S-au mai cerut niste clarificari\", a declarat Sebastian Buraga, purtatorul de cuvant al primariei • Inainte de depunerea ofertei, s-au cerut peste 30 de clarificariDupa ce nu a reusit sa acceseze fonduri europene pentru reabilitarea Palatului Braunstein din centrul Iasului, municipalitatea s-a hotarat sa aloce fonduri de la bugetul local.La finalul anului trecut, s-a organizat o licitatie la care au particpat doar doi constructori din Italia, constituiti intr-o asociere: Coimpredil Societa' Cooperativa ARL si Consorzio Stabile Societa' Consortile ARL. La aceasta procedura, nu a participat nici macar o firma autohtona.Reporterii BZI au stat de vorba cu diferiti constructori din Iasi care au oferit si un motiv: documentatia primariei nu a fost realizata in conformitate cu realitatea. De aceea, sunt sanse destul de mari ca procedura sa fie anulata. Momentan, municipalitatea evalueaza oferta italienilor care are o valabilitate de 120 de zile incepand cu data de 15.12.2017.\"Nu cred ca aceasta lucrare se poate face in acest moment. Nu exista o corelare intre planse si documentatia economica. Se cer preturi prea mari sau prea mici pentru un anumit tip de lucrare. In mare, lucrarea poate fi realizata cu bugetul estimat. Repet, aceasta lucrare nu poate fi facuta de ei. Vor apela tot la firmele locale. Din ce stiu, acesti italieni au mai fost scosi de la alte lucrari din tara. La Iasi, au fost adusi tot de o firma locala apropiata de primarie. Problema este ca, in primarie nu sunt oameni care sa se priceapa. De exemplu, la cupola, in documentatie este o suprafata, dar in realitate este mai mare. Deja sari mult din oferta financiara. Firma italiana nici macar nu plateste impozite in Romania\", spune un reprezentant al unui constructor din Iasi.Valoarea estimata a lucrarilor este de 17,6 milioane lei, fara TVA, aproape 4 milioane de euro. Specialistii in constructii au mai aratat ca sefii din Primarie ar trebui sa includa in comisia de evaluare a ofertelor si un reprezentant de la Uniunea Restauratorilor, mai ales ca este vorba de reabilitarea unui monument istoric.\"Nu este chemat nici un expert. El nu trebuie sa decida, are un rol consultativ. Dar nimeni nu are interesul sa aiba un dialog cu un restaurator. Iar la Palatul Braunstein, este de lucru. Cladirea sta foarte bine din punct de vedere al structurii. Trebuie lucrat la fatada si la interioare\", a mai spus constructorul iesean.Reprezentantii primariei sustin ca licitatia nu a fost finalizata din cauza clarificarilor. \"Deocamdata, nu s-a finalizat evaluarea ofertei. S-au mai cerut niste clarificari\", a declarat Sebastian Buraga, purtatorul de cuvant al primariei. La intrebarea legata de lipsa unui specialist in restaurare, Buraga nu a mai emis un raspuns.Credibilitatea italienilor nu este bazata pe o experienta sustinuta in domeniu. Spre exemplu, Consorzio Stabile Societa' Consortile ARL, unul dintre membri asocierii, a venit in Romania abia in 2017, la finalul lunii iunie. Societatea declara ca obiect de activitate \"activitati de consultanta pentru afaceri si management\".Firma italiana are reprezentanta in Bucuresti, pe Calea Calarasilor, camera 2, birou 3, fiind administrata de italianul Dario Bifulco. Deocamdata, nu sunt publicate datele financiare ale societatii. In ceea ce priveste Coimpredil Societa' Cooperativa ARL, liderul asocierii, informatiile sunt extrem de putine. Societatea apare ca la finalul anului trecut, a participat la o licitatie organizata de Primaria Alba Iulia pentru reabilitarea Palatului Principilor Transilvaniei.Conform caietului de sarcini, lucrarea ar urma sa fie finalizata in termen de trei ani de la semnarea contractului. Palatul Braunstein a fost construit in perioada 1913-1915. Pana nu demult, imobilul a fost ocupat de chiriasii primariei. Acestia au fost evacuati dupa ce cladirea a dat semne de degradare accentuata.\"Prin acest proiect se doreste reabilitarea, restaurarea, refunctionalizarea si consolidarea Palatului Braunstein. Cladirea isi va schimba functiunea sa mixta din comert si locuinte sociale in functiune culturala - mediateca si spatii expozitionale. Solutiile arhitecturale si tehnice alese urmaresc indeplinirea urmatoarelor obiective si nevoi prin: consolidarea cladirii in concordanta cu principiile de interventie asupra monumentelor istorice, refacerea finisajelor interioare si exterioare cu materiale specifice monumentelor eclectice cu influente art-nouveau de la inceputul secolului XX, inlocuirea sarpantei si implicit a invelitorii, fapt ce confera posibilitatea amenajarii unui spatiu expozitional in podul imobilului, asa cum a fost gandit in 1915, reamenajarea terenului in jurul imobilului\", se arata in caietul de sarcini.Un alt monument important din Iasi, care nu va beneficia prea curand de o finantare pentru reabilitare este Casa Berthelot, din Copou. Edilii au organizat o procedura pentru achizitionarea serviciilor de proiectare. Dar, proiectantii nu s-au grabit sa depuna ofertele financiare. O explicatie oferita din spatiul constructiilor arata ca evaluarea facuta de primarie este eronata. Astfel, a fost prevazut un buget de 55.000 lei, fara TVA, adica 12 mii de euro. Specialistii considera ca estimarea corecta ar fi de 100 mii euro, dat fiind numarul mare de studii ce trebuie realizat. Edilii au anuntat ca procedura va fi reluata in perioada urmatoare."}