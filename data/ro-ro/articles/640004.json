{"id":640004,"title":"A fost lansata cea mai puternica racheta din lume. La bord se afla si o masina electrica de culoare rosie,...","content":"SpaceX a lansat cu succes cea mai puternica racheta din lume - Falcon Heavy. Este considerat un pas important in ambitiile companiei de a trimite oameni pe Marte. Racheta dispune de o incarcatura utila mai mare decat a oricarui alt vehicul din istorie. La bord se afla si o masina electrica de culoare rosie, Tesla Roadster. Ii apartine chiar lui Elon Musk, directorul SpaceX.Niciodata omenirea nu a vazut o asemenea imagine - o masina in spatiu cu un manechin la volan, la peste 100 de mii de metri altitudine. Pentru ca asta a fost incarcatura uriasei rachete Falcon Heavy, ambitia miliardarului Elon, fondatorul PayPal si mai nou al proiectelor de avangarda Hyperloop si al supermasinilor electrice Tesla.El spune ca i s-a parut minunat ca masina lui sa colinde prin spatiul indepartat miliarde de ani si extraterestrii sa o descopere intr-o zi.Elon Musk: \"Arata incredibil, aproape imposibil. Si iti dai seama ca e real pentru ca pare un trucaj. Si culorile arata ciudat in spatiu. Nu ai atmosfera. Totul e parca prea clar, dar nu am testat aceste materiale ca sa reziste in spatiu.\"Umorul miliardarului a marcat intregul eveniment. Masina este chiar a lui Musk, de altfel prima iesita din fabrica acum cativa ani. Pe circuitele sale integrate scria inca de atunci \"Fabricata pe Pamant, de oameni\". La bord se poate citi mesajul \"Nu intra in panica\" - aluzie la replica unei celebre carti si ecranizate, Ghidul autostopistului galactic. Vehiculul ar fi trebuit sa ajunga pe orbita planetei Marte - dar a depasit-o si va pluti probabil milioane de ani in Centura de Asteroizi a Sistemului Solar.Racheta poate ajunge la aproximativ 400 de milioane de kilometri distanta de Terra.Elon Musk: \"Marea realizare e ca deschide un nou drum, se poate lansa o incarcatura de doua ori mai mare decat oricare alta racheta. Poate ajunge direct pe Pluto.\"Falcon Heavy poate transporta 64 de tone - de aproape 3 ori mai mult decat vechea naveta, retrasa acum cativa ani de NASA.Musk a fost insa siret: inainte de acest zbor test, spunea ca se astepta la un esec. Dimpotriva. Lansarea a fost un urias succes. Si inca o premiera absoluta, ambele sale propulsoare auxiliare aterizat in siguranta pe pamant, in acelasi timp."}