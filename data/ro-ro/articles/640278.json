{"id":640278,"title":"Cea mai valoroasa jucatoare a etapei trecute din Liga Campionilor este de la CSM Bucuresti","content":"CSM Bucuresti a început în forta anul, cu doua victorii contra lui Gyor si Midtjylland care au confirmat faptul ca trupa din capitala este una dintre favoritele la câstigarea Ligii Campionilor.Campioana României a oferit si cea mai valoroasa handbalista a etapei a doua din grupele principale ale cele mai importante competitii europene a cluburilor. Norvegianca Marit Frafjord a fost desemnata de EHF cea mai buna jucatoare din runda de weekendul trecut, pe baza voturilor fanilor.Pivotul scandinav în vârsta de 32 de ani a înscris duminica opt goluri în victoria cu 31-26 a lui CSM Bucuresti din Danemarca, împotriva lui Midtjylland, în urma careia echipa lui Helle Thomsen a ramas pe primul loc în grupa principala I, cu zece puncte.Frafjord se afla la CSM Bucuresti din vara trecuta, când a fost transferata de la Larvik, unde jucase trei ani. Rapp, Byasen Trondheim si Viborg sunt celelalte cluburi din cariera lui Marit Malm Frafjord, dubla campioana olimpica, în 2008 si 2012, cu nationala Norvegiei.Norvegianca mai are în palmares un titlu mondial, în 2011, si patru europene, în 2006, 2008, 2010 si 2016. CSM Bucuresti joaca al treilea meci în grupa principala din Liga Campionilor contra campioanei Rusiei, Rostov-Don, duminica, de la ora 18:00, în direct la Digi Sport 1."}