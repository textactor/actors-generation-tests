{"id":640703,"title":"Atentie! ALERTA in Iasi! Lehuza transferata de la Maternitatea \"Elena Doamna\", cu simptome de gripa. Sunt...","content":"• Zilnic, intre 10 si 15 ieseni sunt diagnosticati cu gripa • Cinci persoane au murit, dupa ce au contactat virusul gripal • Respectati recomandarile medicilor pentru a evita imbolnavirileO femeie care a nascut in urma cu patru zile la Maternitatea \"Elena Doamna\" din Iasi a fost transferata la Spitalul de Boli Infectioase, dupa ce prezenta simptome de gripa. Starea de sanatate a lehuzei este stabila si medicii spun ca, in prezent, nu exista risc vital. \"Pacienta, o lehuza de la Maternitatea \"Elena Doamna\" din Iasi, a fost internata la noi cu insuficienta respiratorie, forma usoara. Pacienta prezinta toate semnele clinice de gripa. Starea de sanatate a lehuzei nu este grava. In spital este un singur pacient cu gripa care este in stare foarte grava, cu prognosticul rezervat si sanse minime de supravietuire\", a declarat dr. Mihnea Hurmuzache, director medical la Spitalul de Boli Infectioase din Iasi.In toate spitalele din Iasi, accesul vizitatorilor este restrictionat pentru a preveni raspandirea virusului si la alti bolnavi. Cele mai multe cazuri s-au inregistrat la Institutul Regional de Oncologie din Iasi unde 12 pacienti din clinicile Anestezie si Terapie Intensiva si Hematologie s-au imbolnavit de gripa, virusul fiind transmis de la un apartinator care a vizitat o ruda la Reanimare.Doi dintre pacienti au decedat, unul dintre pacientii de la ATI se afla in stare grava, iar ceilalti bolnavi au fost externati. La Spitalul de Boli Infectioase din Iasi numarul pacientilor care se prezinta la spital cu simptome specifice gripei creste de la o zi la alta. Medicii spun ca, zilnic, intre 10 si 15 ieseni, sunt diagnosticati cu gripa. In judetul Iasi s-au inregistrat cinci decese din cauza gripei de sezon.\"Gripa face parte dintr-o categorie mai mare de boli virale respiratorii. Astfel, exista o serie de virusuri care circula in aceeasi perioada a anului, dau simptomatologie asemanatoare gripei, dar se deosebesc de aceasta prin evolutia mai usoara. Puteti recunoaste o viroza respiratorie datorata altor tipuri de virusuri decat virusurile gripale dupa debutul mai lent al bolii (stare subfebrila, rinoree, usturimi in gat, dureri de cap), cat si dupa evolutia mai usoara a bolii. Gripa se transmite usor de la om la om datorita conditiilor favorizante cum ar fi aglomerarile urbane, colectivitatile de copii si adolescenti. Gripa este o boala acuta, foarte contagioasa, produsa de virusul gripal. Sezonul rece favorizeaza îmbolnavirile si epidemiile de gripa (iarna, începutul primaverii). Boala se transmite pe cale aeriana: direct prin tuse sau stranut si indirect prin obiecte proaspat contaminate\", au precizat reprezentantii Directiei de Sanatate Publica Iasi.Boala debuteaza brusc cu febra, cefalee, dureri musculare, slabiciune, tuse uscata, obositoare, lipsa poftei de mancare, varsaturi. Pentru prevenirea imbolnavirilor prin gripa, medicii recomanda populatiei evitarea aglomerarilor umane, evitarea contactului cu persoanele bolnave, spalarea mainilor cat mai des dupa suflarea nasului si venirea in contact cu persoane bolnave, aerisirea incaperilor sau a birourilor, evitarea vizitarii bolnavilor sau suspectilor de gripa.\"Cea mai eficienta metoda de prevenire a imbolnavirilor de gripa este vaccinarea antigripala. Aceasta vaccinare protejeaza persoana vaccinata numai fata de virusurile gripale circulante in sezonul respectiv, cuprinse in vaccin, si nu fata de toate tipurile de virusuri care dau simptomatologie asemanatoare gripei, dar au evolutie mai usoara. Vaccinarea trebuie sa fie efectuata in stare buna de sanatate, singura contraindicatie la vaccinare fiind alergia la proteine de ou\", au spus reprezentantii DSP."}