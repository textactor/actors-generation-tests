{"id":640099,"title":"Narcisa Lecusanu promite modificari la FRH: \"Lumea handbalului e dezbinata\"","content":"Narcisa Lecusanu viseaza sa fie prima femeie care conduce Federatia Româna de Handbal si a venit cu argumente în campania electorala. În noiembrie, anul trecut, a fost aleasa în Comitetul Executiv al Federatiei Internationale, însa nici de munca în FRH nu este straina. În 2016, a ocupat functia de vicepresedinte înainte sa demisioneze dupa un conflict cu Alexandru Dedu.\"E si pozitia mea de la Federatia Internationala, cred eu ca e un atu pentru handbalul românesc si sunt multe lucruri care pot fi implementate si la noi. Mi se pare o lume a handbalului dezbinata si ar trebui sa gândim tot împreuna pentru echipele nationale\", a declarat Lecusanu la \"Saptamâna de handbal\".Cei doi vicepresedinti propusi de Narcisa Lecusanu sunt Mariana Tîrca si Daniel Georgescu, cel care a ocupat aceeasi functie si în mandatul lui Dedu.\"Am început acum patru ani, mi-am dorit functia respectiva pentru ca stiu ca pot ajuta handbalul. Din pacate, dupa o perioada mi-am dat seama ca nu suntem pe un drum bun, la un moment dat am vrut sa renunt\", a spus Daniel Georgescu.\"M-am regasit în multe dintre ideile Narcisei si sunt convinsa ca viziunea ei cu a noastra poate fi pusa în practica\", a afirmat si Mariana Tîrca. Alegerile de la FRH vor avea loc pe 14 februarie."}