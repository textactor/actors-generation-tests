{"id":640018,"title":"Denuntatorul doctorului Mihai Lucan rupe tacerea! La ce batai erau supusi MEDICII","content":"Deputatul Emanuel Ungureanu, cel care se afla la originea declansarii imensului scandal in care este implicat medicul Mihai Lucan, a povestit la Digi24 cum o doctorita a fost lovita de acesta cu pumnul in stomac si a cazut peste un pacient. Colegii care au asistat la intreaga scena nu ar fi intervenit, ci ar fi izbucnit in ras. Asta pentru ca, sustine Ungureanu, profesorul Mihai Lucan conducea Institutul pentru Urologie si Transplant Renal din Cluj prin teroare si instituise un adevarat cult al personalitatii.„Sunt medici care au luat pumni in stomac si ca sa vedeti ca traim intr-un imperiu al fricii si suntem condusi de un sistem al fricii, n-au facut plangere niciodata! Stiu o doamna doctor care mi-a povestit ca in clipa in care i-a dat un pumn in stomac, s-a prabusit peste un pacient si medicii au ras! Barbatii din jur, in loc sa se oripileze, sa reactioneze ca o femeie este lovita de fata cu toti, au tacut! Si cand ii intrebi, spun: Dar fiecare ne-am luat portia de pumni!”, a povestit Emanuel Ungureanu la Digi24.Emanuel Ungureanu sustine ca exista un sistem piramidal al complicitatii, care duce catre cele mai inalte autoritati ale statului.„N-am vazut niciun profesor universitar din Cluj care sa se dezica de acest Lucan sau de alti Lucani. Este o liniste foarte suspecta la varful Universitatii de Medicina, pentru ca oamenii astia sunt legati (...) Acesti dumnezei medicali au fost crescuti de societatea noastra. I-ati vazut vreodata pe Irinel Popescu, Lucan, Lascar sau alti dumnezei medicali iesind sa vorbeasca despre drepturile salariale ale colegilor lor, medici mai saraci? Sau despre dotarile slabe din spital? Ei au stat acolo frumos pe burta, cum se spune, venea bolnavul si intra in capcana: Te doare? Tare? Da? Ce-ai pe acasa? Pai, am vaca, nu stiu ce...Vinde-o!Si vino seara la privat! Acolo se luau banii, era jecmanit si a doua zi, in spitalul de stat, in conditii insalubre, picurand apa din mansarda....Eu vorbesc despre un sistem in care politicienii, deputati, senatori, sefi de parchete, generali din SRI au crescut aceste somitati, le-au dat influenta, putere, bani, pentru ca sa-si rezolve problemele lor, ale neamurilor lor, ale prietenilor, amicilor, amantelor, intr-un sistem piramidal (...) Cred ca nu este nicio medalie pe care sa n-o fi primit profesorul Lucan sau altii ca el de la statul roman, de la toti presedintii. Nu exista nicio distinctie a Bisericii Ortodoxe pe care s-o fi ratat. Nu exista imagine cu un potent al vremii - ca a fost Adrian Nastase, Emil Boc - toata lumea s-a inchinat la aceste somitati care intrau in lifturi - si intra si acum - cu un fel de vuiet care se auzea de la poarta: VINE DOM' PROFESOR! Si se auzea: Sefu', sefu', sefu'...Si toate asistentele, medicii se lipeau de perete, pacientii inlemneau si venea Maiestatea Sa, cu palarie, cu un tricou pe spatele caruia scria Sefu' si daca misca cineva incepeau urlete, impartea pumni...”, a relatat Emanuel Ungureanu.Pe de alta parte, el a spus ca are incredere in noul ministru al sanatatii, Sorina Pintea, pentru ca aceasta i-a dat unele „semnale” in acest sens. „Un om care adopta un copil are un cec in alb. Iar ea a facut asta. Are o fetita de un an si jumatate pe care a adoptat-o in spitalul pe care l-a manageriat. Pe mine nu ma intereseaza ca este de la PSD, pe mine ma intereseaza calitatea omului. La noi, cel mai mare deficit este de caracter”, a explicat deputatul USR."}