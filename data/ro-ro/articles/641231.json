{"id":641231,"title":"UPDATE / Bugetul general al Iasului, pe ultima suta de metri. Afla detalii aici - LIVE VIDEO","content":"UPDATE: Discutii interminabile in plenul CL pe tema bugetului. Dupa mai bine de o ora de discutii in care consilierii opozitiei si-au expus amendamentele, s-a luat decizia unei pauze de consultari. Liberalii au propus amendarea bugetului cu 13 proiecte, cei de la PMP cu 4 proiecte, amende care urmeaza sa fie votate in plenul CL, dupa care se va trece si la aprobarea bugetului.Proiectul bugetului general al Municipiului Iasi pe anul 2018 a intrat in ultima etapa de dezbatere inainte de a fi analizat si votat de Consiliul Local in sedinta extraordinara de luni, 19 februarie.Documentul este si rodul a peste 4.000 de propuneri venite de la cetateni si a cinci dezbateri publice organizate saptamanile trecute la Palatul Roznovanu. Principalele directii si proiecte din buget au fost prezentate de catre primarul Mihai Chirica intr-o conferinta de presa sustinuta joi, 15 februarie.„In urma dezbaterilor publice si a tuturor etapelor parcurse pana acum, bugetul general al Municipiului Iasi va avea o valoare totala de aproximativ 848 de milioane de lei, cu un buget al institutiilor publice finantat partial sau integral din venituri proprii de investitii de 213 milioane de lei. Este un buget rezonabil in contextul actual, pe un deficit de aproximativ 12 milioane de euro in urma reducerii unor venituri ca urmare a «revolutiei fiscale», dar cu o apropiere mai aparte fata de necesitatile actuale ale Municipiului Iasi, asa cum au reiesit ele din dezbaterile publice”, a declarat primarul Mihai Chirica."}