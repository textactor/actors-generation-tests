{"id":640094,"title":"UEFA a comandat un audit independent la PSG! Lista contractelor vizate","content":"Suspiciunile UEFA continua sa vizeze clubul Paris Saint-Germain. Forul de la Nyon a ordonat un audit independent pentru contractele de sponsorizare pe care vicecampioana din Hexagon le are cu statul Qatar.Paris Saint-Germain va fi supus unui audit independent solicitat de UEFA. Aceasta masura luata vizeaza contractele de sponsorizare cu statul Qatar, care ar fi umflate, relateaza L'Equipe.\"Conducerea clubului Paris Saint Germain este suspecta dupa sumele uriase de bani aruncate pe transferuri, cum ar fi cel al lui Neymar, pentru care francezii au achitat 222 de milioane de euro\", scriu jurnalistii. Acestia reamintesc si faptul ca PSG va trebui sa plateasca rivalilor de la AS Monaco suma de 180 de milioane de euro pentru transferul definitiv al lui Kilyan Mbappe.Însa pentru transferul internationalului brazilian, PSG a fost foarte aproape sa încalce Fair Play-ului Financiar. Ca sa evite astfel de probleme, clubul a beneficiat de mai multe contracte de sponsorizare semnate cu diferite companii din Qatar. La rândul lor, contractele ar fi fost umflate pentru a echilibra balanta din conturile lui PSG.Contractele vizate de UEFA sunt cele încheiate între Paris Saint-Germain si Banca Nationala din Qatar, Operatorul de telecomunicatii Ooredoo, canalul TV Bein Sport, agentia de promovare a turismului în Qatar si clinica de medicina sportiva Aspetar, cea care sustine 30% din venituri de sponsorizare."}