{"id":640897,"title":"Greva in invatamant. Sindicalistii ameninta ca vor boicota Bacalaureatul","content":"Sindicalistii din Educatie ameninta cu greva, daca problemele salariale nu se rezolva in cel mai scurt timp. O delegatie a angajatilor din invatamant a mers in aceasta dimineata la Ministerul Educatiei si a cerut o intalnire cu ministrul Valentin Popa. Oamenii spun ca au ajuns la capatul rabdarii si ca nu mai cred in promisiunile guvernantilor.Ministrul Educatiei Valentin Popa nu s-ar afla in tara, asa ca sindicalistii au fost primiti de secretarii de stat la discutii. Sindicalistii sunt foarte suparati din cauza intarzierilor de la plata salariilor si se tem ca aceste intarzieri ar putea deveni o regula. De asemenea, sindicalistii se gandesc inclusiv la o greva generala si la boicotarea examenului de Bacalaureat, daca problemele nu vor fi rezolvate.In fata Ministerului Educatiei s-au adunat zeci de profesori care protesteaza spontan. Este a doua luna in care profesorii nu si-au primit banii la timp. Daca in luna ianuarie, profesorii au inteles ca salariile au fost intarziate deoarece s-a schimbat data la care se fac platile, in februarie salariile au iar intarzieri. Sunt doar cateva unitati scolare unde banii pentru salarii au intrat in aceasta dimineata. Presedintele Federatiei Spiru Haret Marius Nistor a declarat la RFI ca probele orale ale Bacalaureatului, care incep luni, sunt in afara legii, intrucat, potrivit Legii educatiei, examenul poate fi sustinut doar de absolventi, iar la acest moment elevii de clasa a XII - a nu pot fi considerati absolventi. La randul sau, Ministerul Educatiei invoca in anuntul privind inceperea probelor orale ale Bacalaureatului tocmai o prevedere din Legea educatiei in baza careia acestea pot fi sustinute in timpul anului scolar.Probele de evaluare a competentelor lingvistice si digitale din cadrul examenului national de Bacalaureat (sesiunea iunie-iulie 2018) sunt programate in perioada 12-22 februarie 2018 si sunt asteptati sa participe cei peste 177.000 de elevi din clasele a XII-a si a XIII-a, dar si absolventi din promotiile anterioare. Probele scrise vor avea loc din 25 iunie.”Examenele sunt in afara legii intrucat Bacalaureatul poate fi sustinut, conform Legii educatiei, numai de catre absolventii de liceu. Or, noi in luna februarie nu discutam in niciun caz de absolventi. Este practic in afara legii si da posibilitatea oricui sa conteste aceste probe”, a afirmat la RFI Marius Nistor, conform News.ro.El mai spune ca cele patru probe orale ale  examenului de Bacalureat, desi ii avantajeaza pe elevi, bulverseaza programul scolar din aceasta perioada.”Ganditi-va ca, in aceeasi zi, elevii trebuie sa participe si la competente si, totodata, sa isi faca si orele de curs. Lucrul este valabil si pentru cadrele didactice. Va fi un efort formidabil”, afirma Marius Nistor.Conform alineatului 2 al articolului 77 din Legea educatiei nationale, \"elevii care au promovat clasa a XII-a/a XIII-a vor sustine examenul national de bacalaureat\".Pe de alta parte, insa, in conunicatul prin care anunta inceperea probelor orale ale examrnului, Ministerul Educatiei  invoca articolul 78 alineatul  din Legea Educatiei Nationale nr. 1/2011, cu modificarile si completarile ulterioare, care prevede ca aceste evaluari pot fi organizate si se desfasoara la nivelul unitatii de invatamant, in timpul anului scolar, pe parcursul semestrului al II-lea, in fata unei comisii prezidate de directorul unitatii de invatamant si numite prin decizie a inspectorului scolar general, in conditiile stabilite de metodologia de examen."}