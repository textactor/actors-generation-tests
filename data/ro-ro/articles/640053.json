{"id":640053,"title":"Ce decizie a luat Inspectia Judiciara in cazul procurorului Mihaiela Iorga","content":"Inspectia Judiciara (IJ) a dispus infirmarea rezolutiei de exercitare a unei actiuni disciplinare inceputa fata de procurorul Mihaiela Moraru Iorga in cazul unei sesizari cu privire la neinregistrarea mai multor plangeri si denunturi de catre anchetator, constatand ca nu au fost incalcate in mod nejustificat norme regulamentare, dispozitii sau decizii administrative. De asemenea, Inspectia a luat decizia de infirmare si in cazul lui Calin Nistor, procuror sef adjunct al DNA, potrivit AGERPRES.Inspectia Judiciara a dispus, pe 2 februarie, infirmarea rezolutiei numarul 6390/IJ/1320/DIP/2017 din 23 ianuarie, de exercitare a actiunii disciplinare dispusa fata de procurorii Mihaiela Moraru Iorga si Calin Nistor din cadrul Directiei Nationale Anticoruptie sub aspectul savarsirii abaterilor disciplinare prevazute de articolul 99 litera m) si t) din Legea numarul 303/2004 privind statutul judecatorilor si procurorilor, republicata si modificata. Totodata, IJ a decis respingerea sesizarii, nefiind indeplinite conditiile pentru exercitarea actiunii disciplinare si mentinerea dispozitiei de respingere a sesizarii privind pe procurorul Mihaiela Moraru Iorga. \"In esenta, in motivarea rezolutiei de infirmare s-a retinut ca nu au fost incalcate norme de drept material sau procesual cu rea-credinta sau grava neglijenta de catre procurorii cercetati disciplinar, din verificarile efectuate in cursul cercetarii disciplinare neconstatandu-se, in concret, incalcarea in mod nejustificat a unor norme regulamentare ori a unor dispozitii ori decizii cu caracter administrativ\", a declarat, pentru AGERPRES, purtatorul de cuvant al IJ, Alin Alexandru. Rezolutia poate fi contestata de persoana care a formulat sesizarea la Sectia de Contencios Administrativ si Fiscal a Curtii de Apel Bucuresti in termen de 15 zile de la comunicare. Surse judiciare au precizat, pentru AGERPRES, ca sesizarea ar avea legatura cu mai multe plangeri si denunturi pe care procurorul Mihaiela Moraru Iorga nu le-ar fi inregistrat.  Pe 11 octombrie, Inspectorii judiciari au dispus inceperea cercetarii disciplinare fata de Calin Nistor, procuror sef adjunct al DNA, si Mihaiela Iorga Moraru, procuror DNA.  Purtatorul de cuvant al Inspectiei Judiciare, Alin Alexandru, preciza la acea data ca o decizie in cazul celor doi va fi luata dupa finalizarea cercetarii disciplinare. \"La finalizarea cercetarii disciplinare, in functie de rezultatul verificarilor, inspectorii judiciari pot dispune fie admiterea sesizarii, prin exercitarea actiunii disciplinare si sesizarea Sectiei pentru procurori in materie disciplinara a CSM, fie respingerea sesizarii in cazul in care se constata ca nu sunt indeplinite conditiile pentru exercitarea actiunii disciplinare. Facem precizarea ca cercetarea disciplinara este o etapa a procedurii disciplinare (...), avand ca scop stabilirea faptelor si urmarilor acestora, imprejurarilor in care au fost savarsite, precum si a altor date concludente din care sa se poata aprecia asupra existentei sau inexistentei vinovatiei\", declara Alin Alexandru."}