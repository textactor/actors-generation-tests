{"id":640960,"title":"Autoturism radiat din circulatie, descoperit la vama Sculeni","content":"Echipele din cadrul Punctului de Trecere a Frontierei Sculeni efectueaza cercetari cu privire la un barbat care conducea un autoturism marca Renault Megane Scenic, radiat din circulatie de autoritatile din Olanda.În data de 14 februarie, în jurul orei 11:20, în vama Sculeni s-a prezentat pentru efectuarea formalitatilor de control necesare trecerii frontierei, Serghei S., cu cetatenie româna si moldoveneasca, în vârsta de 42 de ani, conducând un autoturism marca Renault Megane Scenic, înmatriculat în Olanda.Existând suspiciuni cu privire la autenticitatea documentelor prezentate la control pentru autoturismul în cauza, oamenii legii au procedat la efectuarea de verificari suplimentare, în urma carora au constatat ca mijlocul de transport figureaza ca fiind radiat din circulatie de autoritatile din Olanda. Barbatul a declarat ca nu avea cunostinta despre radierea din circulatie a autoturismului de catre autoritati.\"În cauza, se efectueaza cercetari sub aspectul savârsirii infractiunii de conducere pe drumurile publice a unui autovehicul neînmatriculat\", au declarat reprezentantii Inspectoratului Teritorial al Politiei de Frontiera Iasi."}