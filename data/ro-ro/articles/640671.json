{"id":640671,"title":"Prefectul Marian Serbescu a cerut luarea de masuri pentru evitarea cozilor de la ghisee","content":"Autoritatile judetene au continuat seria controalelor efectuate la institutiile publice deconcentrate. Recent, prefectul Marian Serbescu a luat la verificat ghiseele de la Casa Judeteana de Pensii, de la Directia Generala Regionala a Finantelor Publice, precum si cele de la Oficiul Judetean de Cadastru si Publicitate Imobiliara, Casa Judeteana de Asigurari de Sanatate si la Inspectoratul Teritorial de Munca Iasi. Prefectul a aratat ca, in unele zile, aceste ghisee devin foarte aglomerate, cerand sa se gaseasa solutii.\"Am continuat vizitele la sediile institutiilor deconcentrate pentru a verifica în special activitatea din domeniului relatiilor cu publicul. M-am deplasat la Casa Judeteana de Pensii, la sediile Directiei Generale Regionale a Finantelor Publice de pe strada Anastasie Panu si de pe bulevardul Nicolae Iorga, la Oficiul Judetean de Cadastru si Publicitate Imobiliara, la Casa Judeteana de Asigurari de Sanatate si la Inspectoratul Teritorial de Munca Iasi. Pot sa spun ca nu am gasit persoane care sa astepte mult timp la ghisee la niciuna din institutii, dar intentionez sa continui aceste verificari. Din discutiile cu persoanele prezente la aceste institutii, am înteles ca exista perioade în care este destul de aglomerat\", a spus prefectul Marian Serbescu. Acesta a aratat ca va continua seria acestor controale si in perioada urmatoare.\"De aceea, voi merge la Directia de Finante, de exemplu, în perioada 22 - 25 ale lunii sau la Casa de Asigurari de Sanatate la început de luna. Am discutat cu sefii institutiilor deconcentrate ca, în perioadele în care se înregistreaza un aflux mare de cetateni, sa gaseasca solutii pentru prelucrarea mai rapida a solicitarilor, inclusiv prin deschiderea de noi ghisee\", a mai spus prefectul Marian Serbescu.\n "}