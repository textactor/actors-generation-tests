{"id":640745,"title":"Toti patronii din Romania trebuie sa stie! Iata cum poti fi jefuit, iar mai apoi amendat de politie cu pana...","content":"O poveste socanta a unui medic stomatolog din Brasov atrage atentia asupra unui risc pe care il are orice patron din Romania: daca nu a facut o analiza de risc a firmei. In functie de gravitatea articolului din lege incalcat, o firma poate primi amenda cuprinsa intre 2.000 si 50.000 de lei.Un cabinet stomatologic din Bucuresti a fost spart acum cateva zile. Atunci cand proprietarii au descoperit, au evaluat bunurile din cabinet. Hotii nu au furat nimic, pentru ca s-a intamplat sa nu aiba ce. S-au gandit, insa, ca pot ajuta la prinderea individului care a dat spargerea, asa ca au anuntat Politia. In fond, aveau un contract cu o firma de securitate, care instalase camere video in cabinet, asa ca au putut oferi imaginea clara a hotului, surprins chiar din fata de camere.Â Intr-adevar, un act normativ a carui aplicare a fost \"plimbata\" de toate guvernele, care trebuia sa intre in vigoare din 2015, apoi 2016, apoi iulie 2017 si, in sfarsit, a fost amanata pana la 1 iulie 2018, spune ca firmele trebuie sa faca o \"analiza de risc la securitate fizica\", in caz contrar fiind pasibile de amenzi cuprinse intre 2.000 de lei si 50.000 de lei. Amanarea se refera doar la firmele infiintate inainte de iunie 2012, celelalte fiind, oricum, obligate sa faca aceasta analiza.\"Nu m-a deranjat faptul ca mi-au dat amenda, ca mi-ar fi putut da amenda daca veneau intr-un control. Insa asa, in acest context, mi se pare penibil. Ni se spune ca e treaba noastra sa cunoastem legile, dar la ce debandada este... se dau legi zilnic, se schimba, se abroga, noi suntem medici stomatologi, nu avem timp de stat cu Monitorul Oficial in brate. Aveam deja un contract cu o firma de securitate, cei care au pus camerele, dar dansii nu ne-au spus nimic in legatura cu aceasta prevedere\", a declarat Ruxandra Zogorean, contactata de *economica*.Medicul stomatolog a mai precizat ca din cabinet nu s-a furat nimic, dar ca i se pare ciudat ca in procesul verbal incheiat cand a venit Politia, si trimis la cabinetul din Brasov (cei doi soti detin un cabinet in Bucuresti si unul in Brasov), scria ca au la dispozitie 30 de zile pentru a remedia aceasta situatie (pentru a efectua analiza de risc). Si totusi, imediat dupa, a sosit amenda de 10.000 de lei.\"Noua nu ne-au furat nimic din cabinet, nu am avut laptopuri sau bani, televizoarele erau foarte mici si nu au fost tentati. Dar este o senzatie atat de rea sa vezi asta, te gandesti ca poate data viitoare intra intr-un apartament si da in cap unui om, si apoi te gandesti uite, ma, puteai da o imagine cu fata aceluia si nu ai facut-o. Noi de asta am denuntat si am anuntat la Politie, ne-am gandit ca putem ajuta alti oameni in viitor. Am fost socati de reactia Politiei, sotul meu a fost si a incercat sa vorbeasca cu cel care ne-a dat amenda, dar nu-l interesa nimic. Fuma, a spus ca nu ne poate primi in niciun birou, pentru ca dansul nu are birou, era foarte flegmatic si dezinteresat, a spus ca el n-are ce sa faca si sa contestam daca vrem. Cred ca si hotii stiu ca nu li se poate intampla nimic, ca este atata haos legislativ in Romania\", ne-a mai declarat Ruxandra Zogorean.Mai multe despre ce spune legea, care sunt obligatiile patronilor si care sunt amenzile pentru nerespectarea acestora puteti citi in actul normativ."}