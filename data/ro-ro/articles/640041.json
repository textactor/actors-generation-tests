{"id":640041,"title":"AVERTISMENT! Tigarile electronice sunt cu 95% mai putin nocive","content":"Un nou studiu realizat de Public Health England, cea mai importanta institutie publica din domeniul sanatatii din Anglia, prezinta concluzii importante in domeniul consumului de tutun. Potrivit cercetarii efectuate de experti independenti, tigarile electronice, produsele pe baza de tutun incalzit sunt cu 95% mai putin nocive decat fumatul clasic. Desi mai trebuie efectuate studii suplimentare, Public Health England se refera in premiera la produsele din tutun incalzit (cum ar fi IQOS) ca la alternative sanatoase la fumatul traditional si chiar un pas spre renuntarea totala la fumat. Doar in Marea Britanie, tigarile electronice ar putea ajuta peste 20.000 de persoane sa renunte la fumat in fiecare an, arata raportul.Autorii raportului mai noteaza ca exista o importanta dezinformare in randul publicului cu privire la riscurile asociate nicotinei. Mai putin de 10% dintre adulti inteleg ca efectele cele mai nocive ale fumatului asupra sanatatii nu sunt cauzate de nicotina, iar peste 40% dintre britanicii fumatori nu au incercat niciodata o tigara electronica.Public Health England face apel la fumatori si autoritati sa actioneze in conformitate cu noile informatii din raport. Institutia face apel si la Serviciul National de Sanatate al Marii Britanii sa se asigure ca tigarile electronice sunt disponibile in magazinele din interiorul spitalelor, alaturi de alte produse care inlocuiesc nicotina din tigari, cum ar fi guma de mestecat cu nicotina si bomboanele cu nicotina.Public Health England este un organism executiv al Ministerului Sanatatii din Marea Britanie. Raportul publicat in 2018 este bazat pe studii independente, literatura de specialitate, informatii din sondaje, din dezbateri, aparute de la ultimul raport de acest gen publicat in 2015. Autorii raportului sunt printre cei mai respectati cercetatori din domeniul dependentelor."}