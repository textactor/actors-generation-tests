{"id":640009,"title":"iOS 11.3 iti spune clar daca ai probleme cu bateria la iPhone","content":"Daca traiesti cu impresia ca iPhone-ul tau a devenit mai lent din cauza actualizarilor Apple, o viitoare versiune de firmware va elucida misterul.Cei de la Apple au fost foarte criticati in ultimele luni din cauza faptului ca au incetinit telefoane utilizatorilor cu buna stiinta, prin update-uri de iOS. Criticii au considerat ca gestul cu pricina a fost facut pentru a forta utilizatorii sa-si faca upgrade la noile modele de iDevice-uri. Nu de alta, dar in momentul in care un smartphone tinde sa devina inutilizabil fara sa-i faci nimic, te gandesti ca are o problema si trebuie schimbat.De partea cealalta a baricadei, oficialii gigantului din Cupertino si-au justificat gestul ca fiind o solutie pentru telefoanele care se inchideau din senin din cauza bateriilor uzate. In contextul in care mai multi internauti s-au plans ca li se inchide iPhone-ul cu 30-40% la baterie, inginerii Apple si-au dat seama ca micsorarea frecventei de tact a procesorului reprezinta un artificiu ce previne aparitia problemei.Intre timp, Apple a ajuns sa aiba cateva zeci de procese pe rol in diverse colturi ale mapamondului din cauza iPhone-urilor lente. Pentru a mai calma spiritele, compania a americana a redus de la 79 la 29 de dolari costul inlocuirii unei baterii. In acelasi timp, a promis ca, printr-o actualizare de firmware, va oferi utilizatorilor informatii detaliate despre starea bateriei din interior.iOS 11.3 va fi lansat in varianta finala in aceasta primavara. Pana atunci, amatorii de experimente pot face teste cu iOS 11.3 in varianta beta. A doua versiune de beta lansata in ultimele 24 de ore include o sectiune in meniu intitulata Battery Health sau Sanatatea Bateriei. Daca faci un tap pe ea, vei vedea un meniu precum cel din capturile de ecran de mai jos. Acolo ti se va aduce la cunostinta capacitatea actuala a bateriei in raport cu o baterie noua si daca functioneaza la parametri optimi. Avand in vedere ca functia Battery Health este marcata ca fiind in beta, va fi interesant de vazut daca va mai suferi modificari pana la varianta finala de iOS 11.3."}