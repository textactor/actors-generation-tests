{"id":640637,"title":"In urma dezvaluirilor din mass-media, Parchetul General a deschis dosar PENAL!","content":"Ministerul Public – Parchetul de pe langa Inalta Curte de Casatie si Justitie anunta ca a deschis un dosar penal in care sunt anchetate faptele din inregistrarile prezentate de Antena 3.”Ca urmare a solicitarilor mass-media de a prezenta un punct de vedere in legatura cu relatarile jurnalistice referitoare la o serie de aspecte vizand activitatea unor procurori din cadrul Directiei Nationale Anticoruptie - Structura Teritoriala Ploiesti, Biroul de informare si relatii publice este abilitat sa comunice urmatoarele:Sectia de urmarire penala si criminalistica efectueaza cercetari intr-o cauza penala constituita ca urmare a inregistrarii unei plangeri penale si care vizeaza aspectele prezentate de catre mass-media. Totodata, Inspectia Judiciara – din oficiu si la solicitarea presedintelui Consiliului Superior al Magistraturii – efectueaza verificari prealabile pentru a stabili daca exista indicii privind savarsirea vreunei abateri disciplinare cu privire la aceleasi aspecte. Conducerea Parchetului de pe langa Inalta Curte de Casatie si Justitie are deplina incredere ca atat investigatia penala cat si verificarile prealabile vor fi efectuate cu profesionalism si vor elucida aspectele semnalate in mass-media.”, precizeaza Ministerul Public – Parchetul de pe langa Inalta Curte de Casatie si Justitie."}