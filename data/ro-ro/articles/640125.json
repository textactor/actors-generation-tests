{"id":640125,"title":"Universitatea de Medicina si Farmacie \"Grigore T. Popa\" din Iasi, prima care a stabilit OFICIAL CALENDARUL...","content":"Universitatea de Medicina si Farmacie (UMF) \"Grigore T. Popa\" a stabilit prima, oficial, din randul institutiilor de invatamant superior publice de pe plan local din Iasi, calendarul admiterii 2018.Acesta include testul grila care va avea loc pe 25 iulie. \"Universitatea de Medicina si Farmacie a stabilit calendarul concursului de admitere la studii universitare de licenta pentru sesiunea iulie 2018. În perioada 16-21 iulie vor avea loc înscrierile, iar miercuri, 25 iulie, candidatii vor sustine testul grila, cu durata de trei ore.Metodologia proprie privind organizarea si desfasurarea concursului de admitere în UMF Iasi, in 2018, nu a suferit modificari fata de cea de anul trecut. Clasificarea candidatilor se va face în ordinea descrescatoare a mediei, în care o pondere de 90 la suta va avea nota obtinuta la testul grila, iar zece la suta media de la Bacalaureat\", au transmis reprezentantii UMF.Pe de alta parte, disciplinele de concurs sunt urmatoarele: pentru specializarile \"Medicina si Medicina Dentara\" - Biologie de clasa a XI-a, (Anatomia si Fiziologia omului) - obligatoriu si Chimie Organica sau Fizica - la alegere. Pentru specializarea \"Farmacie - Chimie Organica\" - obligatoriu si Biologie Vegetala sau Biologie - clasa a XI-a (Anatomia si Fiziologia omului) - la alegere. Pentru specializarile: \"Asistenta Medicala Generala\", \"Tehnica Dentara\", \"Nutritie si Dietetica\" - la alegere între Biologie de clasa a XI-a (Anatomia si Fiziologia omului) sau Chimie Organica. Pentru specializarea \"Balneo-fiziokinetoterapie si recuperare\" - Biologie de clasa a XI-a (Anatomia si Fiziologia omului).Pentru specializarea \"Bioinginerie\" - la alegere între Matematica sau Biologie de clasa a XI-a (Anatomia si Fiziologia omului). Metodologia proprie privind organizarea si desfasurarea concursului de admitere în UMF Iasi în 2018 poate fi gasita, integral pe site-ul institutiei de invatamant superior."}