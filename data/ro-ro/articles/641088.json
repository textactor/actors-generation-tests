{"id":641088,"title":"Conducerea Iasitex SA a respins tragerea la raspundere a milionarului Stefan Vuza","content":"• In urma Adunarii Generale a Actionarilor din cadrul Iasitex SA care a avut loc saptamana aceasta, actionarii fabricii iesene au respins introducerea actiunii in raspundere impotriva administratorilor Iasitex SA.Solicitarea care a fost respinsa pe ordinea de zi pentru tragerea la raspundere a fost facuta de Societatea de Investitii Financiare Moldova SA, unul dintre principalii actionari ai Iasitex SA, asta pentru prejudiciul adus societatii in urma tranzactiei realizate in luna noimebrie 2017 prin care Iasitex SA a achizitionat 3,46 milioane de actiuni de la Chimcomplex Borzesti la un pret inexplicabil de 1,49 lei per actiune.In acest fel, s-au transferat sume uriase de bani prin intermediul unor tranzactii intragrup, ambele companii fiind controlate in mod indirect de multimilionarul Stefan Vuza, originar din Iasi, care s-a stabilit in urma cu mai multi ani in Cluj.Mai mult, sefii fabricii de textile au convocat pe data de 22 februarie o adunare extraordinara in care au anuntat ca capitalul societatii va fi majorat cu 60 milioane lei, asta in conditiile in care Iasitex SA Iasi are in prezent un capital social subscris si varsat de 21.557.032 lei.\"Aprobarea majorarii capitalului social al IASITEX S.A. prin aport în numerar, cu suma de 60.000.000 lei, respectiv de la 21.557.032,38 lei la 81.557.032,88 Lei prin emiterea unui numar de 5.859.375 actiuni nominative noi cu o valoare nominala de 10,24 Lei/actiune, la pretul de emisiune de 10,24 Lei/actiune. Cele 5.859.375 actiuni noi cu o valoare nominala de 10,24 Lei fiecare si cu pret de emisiune de 10,24 Lei/actiune, sunt oferite spre subscriere actionarilor înregistrati la DEPOZITARUL CENTRAL S.A la data de înregistrare... Fiecare actiune detinuta la data de inregistrare reprezinta un drept de preferinta. Astfel, pentru a subscrie 1.000 de actiuni sunt necesare 359,283,88 drepturi de preferinta\", se arata la pct 1 din ordinea de zi a Adunarii Generale Extraordinare a Actionarilor Iasitex SA din 22 februarie 2018.Actionarii principali ai companiei Iasitex sunt SC A2Impex SRL Ploiesti, membra a SCR, grup controlat de Stefan Vuza, cu 60 la suta din actiuni, SIF Moldova Bacau cu 29 la suta din actiuni, AAAS Bucuresti cu 3,1 la suta din actiuni, iar alti actionari detin 4,7 la suta din total. La privatizarea firmei iesene a fost acordat un ajutor de stat prin stergerea unor datorii in suma de 11 milioane lei, insa actionarii AVAAS si SIF Moldova nu au incasat banii din afacerea Iasitex."}