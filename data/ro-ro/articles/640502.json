{"id":640502,"title":"Eleva care a criticat sistemul de invatamant, pleaca din tara: 'Las in urma o Romanie dominata de ipocrizie...","content":"Anna Andronache, eleva din Targoviste ale carei mesaje au devenit virale pe Facebook dupa ce a criticat sistemul de invatamant, intr-un jurnal al lucrurilor din scoala sa pe care le considera nepotrivite, spune ca a fost invinsa de sistem si ca, impreuna cu parintii ei, pleaca din Romania. A caracterizat-o public pe profesoara de matematica ca avand un ”comportament dominant si cat se poate de ipocrit”, i-a numit pe unii dintre profesori ”incompetenti”, s-a luat si de colegi de clasa, devenind o portavoce a tinerilor generatiei sale, una dintre cei putini care-si pot permite propriile idei, dupa toate aceste aventuri, Anna Andronache a anuntat, pe pagina sa de Facebook, ca parintii ei au decis, pentru binele ei, sa paraseasca Romania. ”Nu ma asteptam sa scriu asta atat de repede, dar acum pot sa va anunt ca ma mut in alta tara. Asta se datoreaza parintilor mei care isi lasa viata confortabila de aici si o iau de la zero in alta tara pentru mine. Las in urma o Romanie dominata de ipocrizie si prostie care nu o sa-mi lipseasca”, este mesajul prin care Anna Andronache isi anunta plecarea din tara.Nastase Carmen Elena. Profesoara mea de matematica.\nAzi ne-a dat test. Era un test dintr-o culegere si scria ca timpul de rezolvare e de 2 ore. Un coleg a intrebat daca ne lasa 2 ore si profesoara, ironic, a spus ca noi suntem mai destepti si ne ajunge o ora (desi au fost vreo 40 minute fiindca a intarziat, ca de obicei, si dupa aia s-a apucat sa mute elevii prin banci). \nI-am spus ca 3 exercitii sunt din materie nepredata. Mi-a spus ca da test din ce vrea si nu sunt eu in masura sa-i spun ce sa faca. S-a pitit, bineinteles, dupa lingusitorii ei fideli cu care face pregatire regulat (fiindca mai sunt si unii care se duc doar inainte de teste si teze ca sa stie subiectele) si care stiau testul dinainte. Am refuzat sa dau testul si m-a amenintat ca imi da 1. Ma lasa rece. \nScopul acestei practici este de fapt diferentierea prin note a elevilor care fac pregatire la ea si cei care nu fac sau fac cu alti profesori. Astfel, se vede cine e suprema la matematica si unde trebuie sa mearga banii daca vrei 10. Poti sa faci pregatire si cu un doctor in matematica, la Nastase nu ai 10 daca nu faci pregatire cu ea.\nTata o sa depuna o reclamatie (inutila), a treia pe motivul asta. Reclamatie care va fi, desigur, solutionata de catre prietenii si colegii ei care, atunci cand se intrunesc in urma reclamatiilor, il cheama pe tata sa-i spuna ce profesor deosebit, capabil, minunat, special si mirobolant e Nastase. In nicio reclamatie anterioara facuta de tata pentru motivul asta nu a fost gasita vinovata. Intr-un raspuns ni se spunea ca aspectele reclamate nu se confirma fiindca lectia a fost predata la o data ulterioara testului. Am fi naivi sa credem ca va fi gasita vinovata vreodata de catre colegii ei. Nu am reusit sa dovedim absentele, intarzierile si faptul ca nu ne dadea pauzele chiar daca lucrurile astea se pot verifica pe camere. La chestiile de specialitate n-avem nicio sansa.Concluzia e ca aceasta profesoara este intangibila. Perseverenta cu care continua cu practicile ei ilegale arata ca nu o afecteaza nici reclamatiile, nici ce scriu eu, nici mass-media nici altceva.Mi se spune ca am prea multe pretentii de la scoala. In primul rand, cine nu are pretentii de la oamenii din jur si de la societatea in care traieste e un distrus. In al doilea rand, astea nici pretentii nu sunt, ci lucruri normale care ar trebui sa vina de la sine si pentru care nu ar trebui sa fac atatea eforturi.Si ce motivatie are un elev ca mine care invata sa invete in continuare cand vede ca niciodata nu ia nota pe care o merita daca nu se duce la pregatire la Nastase?P.S. Am uitat sa scriu ca profesoara nu m-a lasat sa ies din clasa si a trebuit sa il sun pe tata sa vina sa ma scoata. S-a pus in usa si as fi fost nevoita sa ma bat cu ea daca voiam sa ies. Era ultima ora si trebuia sa merg acasa."}