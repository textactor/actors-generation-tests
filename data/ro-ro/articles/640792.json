{"id":640792,"title":"Ninsorile abundente au pus stapanire pe Moldova. Se circula in conditii de iarna","content":"DRDP Iasi informeaza participantii la trafic asupra faptului ca, la acest moment, circulatia in judetele Moldovei se desfasoara in conditii de iarna, avand in vedere avertizarea Cod galben de ninsori abundente instituita la nivel regional. Partea carosabila se prezinta umed cu zapada framantata in strat de 0-1 cm pe DN 17A si DN 18, in judetul Suceava, si cu strat de 2-3 cm in zona de munte a judetului Vrancea. De asemenea, ninsori abundente la acest moment se inregistreaza in judetul Bacau, caderi de precipitatii inregistrandu-se si in celelalte judete. In ceea ce priveste temperatura aerului, aceasta este cuprinsa intre -4°C la Suceava si +4°C la Galati, insa cu vant si tendinta de zapada viscolita in zonele inalte.Meteorologii anunta in continuare caderi masive de precipitatii, cu viscol si depuneri de strat consistent de zapada, avertizarea Cod galben fiind in vigoare pana maine dimineata. „Recomandarea noastra catre soferi este de a circula cu prudenta maxima, sa-si programeze calatoriile, pe cat posibil, in conditii de maxima necesitate si cu informarea prealabila cu privire la conditiile meteo. De asemenea, atentionam ca vremea nefavorabila si scaderea temperaturilor pe timpul noptii pot genera, dincolo de zapada framantata, fenomene precum viscol si ghetus. Angajatii DRDP Iasi sunt mobilizati pe toate districtele si sectiile de drumuri nationale cu utilaje si material antiderapant, in scopul mentinerii drumurilor nationale in conditii circulabile, fara blocarea acestora din cauza viscolului”, a declarat Ovidiu Mugurel Laicu, director general regional al DRDP Iasi.La nivelul DRDP Iasi in cursul zilei de astazi s-a intervenit cu 144 de autoutilaje si peste 650 de tone de material antiderapant (sare si clorura de calciu). Mentionam ca, in conformitate cu Art. 9 din „Normativul privind prevenirea si combaterea inzapezirii drumurilor publice” (AND 525-2013), „pe timp de viscol, avertizat cu cod galben si/sau portocaliu, se va interveni doar in situatia cand sunt in pericol vieti omenesti sau distrugeri materiale pe reteaua de drumuri publice. Interventia se va efectua din dispozitia comandamentelor judetene”.DRDP Iasi sta la dispozitia participantilor la trafic pentru orice informatii despre starea drumurilor nationale din zona Moldovei, prin Dispeceratul sau deschis in regim de permanenta – tel. 0232/213168. Informatii actualizate despre starea vremii si a carosabilului pot fi obtinute si de la Dispeceratul CNAIR, la numerele de telefon 021/264.33.33; 021/9360, precum si de pe paginile noastre web, www.drdpiasi.ro, respectiv www.cnadnr.ro – DISPECERAT – Situatia Drumurilor Nationale."}