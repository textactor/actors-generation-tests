{"id":640907,"title":"Viitorii studenti se pot inscrie la facultatile Universitatii Tehnice „Gheorghe Asachi” in perioada 9 -...","content":"Conducerea Universitatii Tehnice „Gheorghe Asachi” din Iasi (TUIASI) a stabilit perioada in care se va desfasura sesiunea de admitere din vara pentru anul universitar 2018 - 2019. Astfel, pentru licenta, absolventii de liceu isi vor putea depune dosarele in intervalul 9 - 27 iulie, in timp ce absolventii de licenta se pot inscrie la programele de master in perioada 2 - 20 iulie.Admiterea va consta si anul acesta in depunerea unui singur dosar si plata unei singure taxe de inscriere, candidatii putand opta pentru toate specializarile de la toate facultatile Universitatii Tehnice, urmand a fi repartizati pe baza mediilor si a optiunilor. Spre exemplu, un absolvent de liceu care gaseste atractive cinci specializari de la cinci facultati ale Universitatii Tehnice va putea sa isi asigure un loc la buget la una dintre acestea, fara sa depuna cinci dosare separate si sa plateasca cinci taxe de inscriere. In acelasi timp, daca doreste in mod special sa se concentreze pe o specializare, va putea trece, in ordine, pe fisa de inscriere, si optiunile pentru buget si pentru taxa. Mai mult, candidatii se pot inscrie la TUIASI completand un formular online de acasa, situatia cu numarul de candidati la fiecare facultate in parte urmand a fi afisata in timp real.In paralel, Universitatea Tehnica continua campania de promovare a admiterii in tara, dar si in Republica Moldova. Saptamana trecuta, doua delegatii ale TUIASI au fost in Basarabia unde au prezentat oferta de admitere la licenta si master a Politehnicii iesene. Prima delegatie a fost la Chisinau, in perioada 7 - 8 februarie, unde patru echipe au vizitat 16 licee, iar a doua delegatie a fost pe 9 februarie la Ungheni. „In continuare urmeaza o alta vizita la Balti si vom vedea care este interesul studentilor basarabeni pentru universitatea noastra. Am sesizat cresterea acestui interes anul trecut, pe masura implicarii noastre in promovarea universitatii in liceele din Republica Moldova. Promovarea se realizeaza la nivel de universitate, exista echipe care fac deplasari pentru a promova imaginea tuturor celor 11 facultati, au avut materiale promotionale cu toate facultatile, dar si imagini in care a fost prezentata universitatea si Iasul. La urmatoarele deplasari vom veni cu informatii suplimentare, vom culege diverse reactii si vom raspunde la intrebarile elevilor”, a precizat prof. univ. dr. ing. Neculai Seghedin, prorector responsabil cu activitatea didactica si asigurarea calitatii la TUIASI.In acelasi timp, universitatea desfasoara inca din luna decembrie o campanie de promovare in liceele din Moldova, urmand ca in zilele urmatoare sa plece din nou echipe mixte de studenti si profesori in diverse caravane pentru a prezenta oferta TUIASI in liceele din Moldova."}