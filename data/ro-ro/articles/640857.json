{"id":640857,"title":"Obiceiul care poate provoca boli grave. Milioane de romani fac asta","content":"Un studiu efectuat de cercetatorii scotieni a identificat un pericol nestiut pentru sanatate: uscatul rufelor. Oamenii de stiinta au descoperit ca hainele puse la uscat in interiorul caselor ameninta sanatatea persoanelor predispuse la astm, rinita alergica si alte tipuri de alergii.Cercetarea efectuata de specialistii de la Mackintosh Environmental Architecture Research Unit a descoperit in foarte multe locuinte un nivel de umiditate ridicat. Rufele puse la uscat in interiorul caselor erau responsabile pentru o treime din umiditatea inregistrata.Cercetatorii cer companiilor imobiliare sa includa in constructiile viitoare spatii dedicate uscarii hainelor, pentru a elimina acest pericol pentru sanatate.Expertii institutiei din Glasgow au studiat 100 de locuinte, descoperind ca 87% dintre persoane isi uscau hainele in interiorul casei atunci cand vremea de afara era prea racoroasa, informeaza descopera.ro. Rosalie Menon, unul dintre cercetatorii ce au desfasurat acest studiu, a declarat ca majoritatea oamenilor nu constientizau nivelul ridicat al umiditatii din aer.„Intrand in casele oamenilor am vazut ca isi uscau hainele in sufragerii, in dormitoare, unii isi decorau la propriu casa cu hainele puse la uscat. Oamenii nu constientizeaza ca hainele spalate emit doi litri de apa in aer”, spune Menon."}