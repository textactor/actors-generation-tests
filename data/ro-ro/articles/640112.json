{"id":640112,"title":"In sfarsit! Aceste masuri pot salva orasul. Toti soferii vor fi afectati de deciziile respective","content":"• Satule sa fie aratate mereu cu degetul, autoritatile iesene au decis sa treaca la impunerea unor masuri privind imbunatatirea calitatii aerului in municipiu • Au fost deja dezbatute o serie de propuneri care pot duce la reducerea poluarii din municipiu • Au fost luate in calcul atat propuneri privind traficul din Iasi, cat si detalii legate de spatiile verziPoluarea masiva din municipiul Iasi continua sa dea batai de cap autoritatilor. Dupa ce municipalitatea ieseana s-a luat in contre cu cei de la Minsterul Mediului pe tema poluarii din oras, Primaria fiind amenintata cu amenzi uriase daca nu se pune la punct, lucrurile au luat o alta intorsatura. Satui sa astepte sa se intample ceva, sefii administratiei judetene au convocat o intalnire cu reprezentantii mai multor institutii ce au rol determinant in acest domeniu.Fie ca este vorba de Directia Regionala de Drumuri si Poduri (DRDP), Directia Judeteana de Administrare a Drumurilor si Podurilor (DJADP), municipalitatea, dar si institutiile din domeniul sanatatii, acesti factori de decizie s-au intalnit pentru a pune la punct un plan de masuri legat de imbunatatirea calitatii aerului. Dupa ce municipiul Iasi a fost luat la ochi pentru poluarea excesiva si pentru ca Romania risca o procedura de infringement din aceasta cauza, autoritatile au decis sa caute implementarea unor masuri.Practic, s-au cautat solutii pentru devierea traficului greu, principala problema care duce la cresterea particulelor de praf din oras. In acest caz, s-au gasit deja doua solutii pentru ca circulatia masinilor de mare tonaj sa fie deviata in afara orasului.Una din aceste solutii ar putea fi legata de faptul ca traficul greu sa intre dinspre Metro pe Soseaua de centura prin Ciurbesti pentru ca mai apoi din zona CUG- Selgros sa se iasa pe bulevardul Poitiers spre Drumul Hotilor si mai apoi pe DN 24 prin Tomesti. Cum zona Trei Fantani - Drumul Hotilor a fost refacuta in linii mari de catre municipalitate, artera ar putea prelua circulatia masinilor de mare tonaj.O alta varianta luata in calcul a tinut si de zona din dreptul localitatii Letcani prin drumul strategic din satul Bogonos spre comuna Breazu pentru ca mai apoi camioanele sa iasa spre C.A. Rosetti prin rondul de la Vanatori.\nCea mai mare problema o reprezinta planul de calitate a aerului din municipiul Iasi, proiect care a fost deja intors de cateva ori. Firma Enviro Ecosmart SRL din Galati nu a reusit pana acum sa faca planul asa cum trebuie, iar proiectul a fost intors. Acum, municipalitatea a pus in dezbatere publica planul de calitate a aerului pentru PM 10 in perioada 2018-2023.Cum situatia la nivelul Iasului este una destul de dificila, iar riscurile sunt uriase, municipalitatea trebuie sa se grabeasca pentru a nu risca si mai mult. De altfel, si alte masuri au fost luate in calcul. S-a propus chiar crearea a cat mai multor spatii verzi, municipalitatea urmand a intocmi un registru in acest sens. Mai mult, autoritatile judetene au cerut si continuarea imbunatatirii parcului auto de la Compania de Transport Public.Chiar daca municipalitatea a cumparat o suta de autobuze noi marca ISUZU cu norme Euro 6, pe traseu mai sunt si mijloace de transport in comun mai vechi ce polueaza suficient. Pe langa mijloacele de transport in comun vechi, unele directii subordonate ale primariei au utilaje vechi ce contribuie decisiv la poluarea atmosferica, iar asta nu este tot.Pentru a reglementa situatia, s-au dispus si controale mixte la santierele din oras. Dezvoltatorii imobiliari sau autoritatile care efectureaza lucrari au obligatia sa nu mai permita ca masinile de tonaj mare sa iasa cu rotile murdare din santiere, ci sa le spele. In plus, atat municipiul Iasi, cat si comunele invecinate din Zona Metroplitana vor trebui sa faca perdele de vegetatie pe marginea drumurilor."}