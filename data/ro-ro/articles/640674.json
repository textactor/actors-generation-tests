{"id":640674,"title":"Mai multi ieseni au ajuns la UPU dupa ce au fost batuti mar","content":"La inceputul acestei saptamani, mai multi ieseni au ajuns la spital cu rani, dupa ce au fost implicati in conflicte violente. Unii dintre pacienti erau in stare destul de grava si au necesitat internare, in timp ce altii au primit ingrijiri medicale si au fost dirijati catre domiciliu. La fiecare sfarsit de saptamana, in spitalele din Iasi se inregistreaza astfel de cazuri, cele mai multe dintre ele fiind provocate de consumul bauturilor alcoolice.\"In cursul acestei zile, la Unitatea de Primire Urgente (UPU) a Spitalului «Sf. Spiridon» din Iasi a ajuns un barbat, in varsta de 31 de ani, din Iasi. Acesta era policontuzionat prin agresiune fizica. A fost diagnosticat cu traumatism cranio-cerebral cu policontuzii, traumatism cranio-facial, fractura de mandibula si contuzie toraco-abdominala. Avand in vedere ca acesta avea nevoie de ingrijiri medicale de specialitate, a fost internat. Un alt barbat, in varsta de 33 de ani, a ajuns la spital tot in urma unei agresiuni fizice. Se pare ca conflictul violent in care fusese implicat a avut loc in urma cu doua zile. Barbatul era policontuzionat, avea contuzie la nivelul piramidei nazale si o contuzie la nivelul genunchiului drept. Dupa ce a primit ingrijiri medicale, acesta a fost dirijat la domiciliu. Un alt barbat, in varsta de 49 de ani, a ajuns la UPU din aceeasi cauza. Acesta era policontuzionat prin agresiune fizica, suferind in urma altercatiei o fractura de stern, traumatism cranio-cerebral cu policontuzii. Intrucat starea lui era destul de delicata, a fost dirijat la Sectia de Chirurgie Toracica\", declara medicii Spitalului \"Sf. Spiridon\" din Iasi."}