{"id":640177,"title":"De ce tace Antena 3 in legatura cu inchiderea paginii de Facebook","content":"Algoritmii lui Zuckerberg isi fac de cap prin reteaua de socializare, suspendand si inchizand conturi si pagini de-a valma, folosindu-se de orice altceva numai de inteligenta artificiala nu, asa cum ni se promisese.Speriat de influenta pe care a avut-o in cele mai recente alegeri prezidentiale din Statele Unite, Facebook a fost pus de baietii care l-au finantat pe Zuckerberg sa-si dezolte ideea, nesingulara la acea vreme, sa gaseasca o modalitate prin care sa se poata decela stirile false de cele adevarate, sau mai degraba informatiile care ne folosesc, de cele care ne incomodeaza.Incapabil sa produca o abordare rationala si stiintifica a acestei probleme, Facebook se balbaie in ultimul timp, anuntand reducerea ponderii informatiilor ce le pica sub nas utilizatorilor in ideea in care, chipurile, s-ar reintoarce la ideile pentru care a aparut pe lume - strangerea relatiilor intre prieteni si membri de familie, de parca doar reteaua de socializare le-ar fi lipsit sa fie asa. De fapt, Facebook e pe cale sa introduca in societatea alternativa pe care a inoculat-o in omenire o cenzura pe care chiar si pe comunisti i-ar fi lasat cu gura cascata de invidie. La fel de manipulator ca si invocatele fake news, pe care ar dori sa le suprime, noul algoritm pare a fi inspirat din Stalin si a lui zicere ”cine nu-i cu noi, e impotriva noastra!”, principalul criterul de represiune fiind doar acumularea de raportari negative la adresa postarilor.Pana la urma, creatorii Facebook au realizat ca se vantura prea multa democratie pe serverele lor, fiecare are dreptul la o opinie, oricat de tembela ar fi ea. Nu-i deranjeaza faptul ca apare multa pornografie, multa violenta, ii deranjeaza faptul ca exista si alte pareri, opinii, idei decat cele oficiale.Pagina de Facebook a postului de televiziune Antena 3 a fost inchisa de Facebook. Actiune motivata, fara sa fie prezentata public, este numarul de raportari negative primite. Antena 3 nu este un furnizor de opinii cu care sa fii de acord tot timpul, dar e un producator de informatie, si acest drept ar trebui sa i se respecte, in virtutea jurnalistilor care lucreaza acolo. Ca sa oferim un exemplu, puteti spune oare cu ce a gresit Carmen Avram in fata Facebook, in reportajele-ancheta in care ne ofera o imagine a Romaniei asa cum e ea?De nimic nu e nevoie mai mare in societatea romaneasca decat de inteligenta, de solidaritate, fiecare dintre noi intelegand ca, desi avem pareri diferite, ne-ar placea sa traim mai bine, intr-o tara mai civilizata, mai prospera, in care oamenii sa nu mai moara prin spitale, in care cei care fura sa fie pedepsiti, in care sa se creeze, nu sa se distruga...Antena 3 tace, de doua zile, din momentul in care pagina sa a fost retrasa de pe Facebook. Nu e un act de jurnalism adevarat, ci unul mic, meschin, probabil sperandu-se in convingerea administratorilor retelei de socializare ca a fost o greseala. Antena 3 ar trebui sa reactioneaze, sa spuna, sa comunice, respectand munca oamenilor pe care nu-i cunoastem, nu-i vedem, dar care isi lasa o mare parte din viata consumata de microbul de a face jurnalism!Probabil ca noi, romanii, avem asumat statutul de vasali, asa cum ne comportam si fata de UE, unde ne plecam in fata indatoririlor, dar nu stim sa ne cerem drepturile, precum o fac alte natii, sau, daca vorbim despre media si relatia cu Facebook - asa cum a facut cel mai mare cotidian brazilian, care a anuntat ca nu-si va mai actualiza pagina de pe reteaua de socializare.E de incheiat acest articol, lasandu-va voua dezbaterea, cu un citat din Ion Ratiu, pe care nu l-am inteles nici atunci, cand aveam nevoie mai mult de el, si nici acum, la aproape treizeci de ani dupa...”Toata viata mea am luptat pentru democratie, am plecat din tara cand eram tanar, m-am opus totalitarilor de dreapta, si pe urma m-am opus totalitarilor de stanga. Dupa ani si ani de lupta in Occident, care sper ca se va cunoaste din ce in ce tot mai bine, in momentul in care nu voi fi ales ma voi concentra sa aduc tot ce am acumulat eu in toti acesti ani de exil, toate cunostintele mele, tot ce am scris. Voi lupta ca sa caut sa aduc elementul esential al democratiei care nu este jocul numelor, cifrelor, cine are majoritate, cine are mai multe voturi. Asta nu e democratie. Democratia insemneaza o intelegere ca omul este in centrul societatii si totul se invarte in jurul lui. Democratia insemneaza ca-l asculti pe om si pe urma ii respingi punctul de vedere. Chintesenta democratiei se poate exprima intr-o singura fraza: voi lupta pana la ultima mea picatura de sange ca sa ai dreptul sa nu fii de acord cu mine! Daca esti in stare sa faci treaba asta atunci insemneaza ca am inceput sa invatam ce e democratia. Iar rostul meu, daca nu voi fi ales (n.r. presedinte) e sa aduc democratia in tara asta cat ma ajuta pe mine puterile mele, nu numai in partidul meu, PNTCD. (…) Toata viata mea o voi dedica-o acestui scop“."}