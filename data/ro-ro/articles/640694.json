{"id":640694,"title":"Contrabanda de tigari cu ajutorul unei drone la frontiera de est","content":"Echipele din cadrul Sectorului Politiei de Frontiera Iasi au depistat o drona artizanala, cu ajutorul careia au fost trecute peste frontiera 12.500 tigarete de provenienta moldoveneasca, ambalate într-un colet de mici dimensiuni.Luni seara, în jurul orei 20:00, politistii de frontiera ieseni, pe timpul desfasurarii unei misiuni specifice de supraveghere, au sesizat pe directia localitatii Podu Jijiei, comuna Golaiesti, un zgomot produs de un aparat de zbor de mici dimensiuni (specific unei drone), care a traversat frontiera dintre Republica Moldova în România.S-a procedat la monitorizarea traseului aparatului de zbor si cercetarea zonei, ocazie cu care politistii de frontiera au descoperit, în apropierea frontierei de stat, o drona artizanala, prabusita si avariata, de care era prins un colet care continea tigari de provenienta R. Moldova.În urma inventarierii coletului de mici dimensiuni, a rezultat cantitatea de 12.500 tigarete de provenienta Republica Moldova, în valoare de 2.908 lei, care au fost ridicate în vederea confiscarii.\"În continuarea cercetarilor, s-a luata masura informarii autoritatilor de frontiera din tara vecina despre eveniment, iar aparatul de zbor si coletul au fost duse la sediul institutiei. În cauza, politistii de frontiera efectueaza cercetari pentru identificarea persoanelor implicate, la finalizare urmând a se lua masurile legale ce se impun\", au declarat reprezentantii InspectoratuluI Teritorial al Politiei de Frontiera Iasi."}