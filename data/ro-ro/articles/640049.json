{"id":640049,"title":"A vandut sau nu a vandut Dragnea meciul?","content":"Sunt cateva informatii scandaloase pe care le-am aflat. Ele pun la indoiala intr-o asemenea masura verticalitatea lui Liviu Dragnea, incat cred ca este obligatoriu ca, pe diverse cai, sa obtinem in zilele urmatare fie o confirmare, fie o infirmare. In esenta, Dragnea ar fi vandut meciul. O imunitate a sa in fata atacurilor DNA, contra ramanerii doamnei Laura Codruta Kovesi la sefia institutiei. Cu sau fara acordul lui Klaus Iohannis.Informatiile care mi-au parvenit, e drept, foarte greu de verificat, constau in faptul ca in urma cu circa 10 zile, ministrul Justitiei, domnul Tudorel Toader i-a prezentat lui Liviu Dragnea raportul scris vizand-o pe sefa DNA si cuprinzand evident concluziile. Conform continutului raporturilor si al concluziilor, recomandarea este ca doamna Laura Codruta Kovesi urmeaza sa intre in procedura de demitere de la sefia DNA. In urma cu circa 10 zile, domnul Liviu Dragnea i-ar fi cerut domului Tudorel Toader ca aceasta procedura sa fie amanata. Iar concluziile sale sa nu fie inca facute publice. Lucrurile nu se opresc insa aici. Fiindca domnul Tudorel Toader s-a prezentat cu acelasi material si cu aceleasi concluzii la presedintele Klaus Iohannis. Acesta a citit, dar nu a comentat in niciun fel documentul care i-a fost prezentat. Un document care i-a fost prezentat neoficial. Pur si simplu pentru a fi pus in garda. Pentru ca, disciplinat fiind, Tudorel Toader a considerat ca o solicitare oficiala catre Klaus Iohannis nu poate fi facuta decat cu acordul prealabil al sefului PSD. Acord care nu a fost dat.Ipoteza cea mai plauzibila, daca informatiile pe care le am sunt reale, este ca Liviu Dragnea face astfel o ultima incercare de a vinde meciul in avantaj propriu. De a utiliza concluziile investigatiei desfasurate la DNA, precum si decizia decurgand de aici a lui Tudorel Toader de a solicita demiterea Laurei Codruta Kovesi, ca un mijloc de presiune pentru a obtine o reducere a presiunii penale impotriva sa si apoi o inchidere a dosarului Belina. Aici ar putea exista un contra-argument. In sensul ca, chiar in aceste ultime zile, informatiile publice demonstreaza ca DNA, departe de a pune frana propriilor anchete, a apasat in forta pedala de acceleratie. Este adevarat. Insa, asa cum s-a vazut in alte dosare, si aceasta pozitie a DNA se poate dovedi in final a fi o simpla stategie. S-a vazut cum, in alte situatii, dosare grele s-au dezumflat cu viteza cu care s-au umflat. Este adevarat, intr-o relativa discretie. Prin urmare si acum s-ar putea intampla la fel.Si Tudorel Toader, dar si presedintele Klaus Iohannis ar putea confirma sau infirma aceste informatii cu un potential exploziv. Presedintele Romaniei ar putea-o face insa doar in ipoteza in care el insusi nu ar fi implicat intr-o negociere politica. Daca si domnul Klaus Iohannis este parte a acestui targ, obtinand el insusi avantaje politice, atunci evident nu ne va spune nimic.La limita, mai poate fi pusa in discutie si o alta ipoteza. Dupa cum se stie, miercuri, la Parlamentul European, a fost organizat un simulacru de dezbatere pe tema Justitiei din Romania. Nu exclud posibilitate ca domnul Liviu Dragnea, avand din acest punct de vedere si sustinerea lui Calin Popescu Tariceanu si chiar si acordul tacit al presedintelui, sa fi apreciat ca o solicitare de demitere a Laurei Codruta Kovesi chiar inaintea respectivei dezbateri ar fi fost de natura sa puna paie pe foc la Strasbourg. In acest caz, o amanare de numai cateva zile dupa atat de multe amanari Â fiind binevenita.Ma astept ca in finalul acestei saptamani, poate chiar astazi, poate maine, sa asistam la un deznodamant al faimosului si controversatului raport asupra activitatii sefei DNA. Si sa aflam de asemenea daca intr-adevar Tudorel Toader, in calitate de ministru al Justitiei ii solicita oficial presedintelui demiterea sefei DNA. Daca Dragnea nu a vandut meciul si a avut loc doar o amanare stategica, lucrurile pot fi in ordine. Dar daca a vandut meciul? Daca Tudorel Toader in loc sa actioneze, tace chitic? In aceasta ipoteza, ma astept la un urias scandal in PSD. Intr-un PSD in care si asa Liviu Dragnea a deschis mai multe fronturi decat poate duce, cu un numar din ce in ce mai subtire de aliati interni."}