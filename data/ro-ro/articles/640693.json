{"id":640693,"title":"Autoturism de lux furat din Marea Britanie, descoperit de politistii de frontiera ieseni","content":"Oamenii legii au depistat un cetatean român, la volanul unui autoturism marca Mercedes S350 L SE Line Bluetec ce figura ca fiind bun cautat pentru confiscare, alerta introdusa de catre autoritatile din Marea Britanie.În baza unor informatii detinute, politistii de frontiera din cadrul Inspectoratului Teritorial al Politiei de Frontiera Iasi au desfasurat o actiune specifica pentru combaterea traficului international cu auto furate. Astfel, oamenii legii au identificat în trafic, un autoturism marca Mercedes S350 L SE Line Bluetec, înmatriculat în România, condus de cetateanul român I.A., în vârsta de 43 de ani.În urma verificarilor efectuate în bazele de date, politistii de frontiera au constatat ca autoturismul figura ca fiind bun cautat pentru confiscare, alerta introdusa de catre autoritatile din Marea Britanie.Totodata, politistii de frontiera au stabilit faptul ca autoturismul în cauza apartine unei firme de leasing din Marea Britanie, iar I.A. nu a mai efectuat platile catre societatea de leasing, începând cu luna septembrie 2017 si acesta nu avea dreptul sa vânda autoturismul sau sa paraseasca teritoriul Marii Britanii fara acordul societatii.\"Cu privire la cele constatate, barbatul a declarat ca autoturismul îi apartine deoarece l-a cumparat în leasing din Marea Britanie în luna martie a anului 2016\", au declarat reprezentantii Inspectoratului Teritorial al Politiei de Frontiera Iasi.\nAutoturismul, în valoare de 183.260 lei, a fost indisponibilizat la sediul Politiei de Frontiera, iar oamenii legii efectueaza cercetari în cauza sub aspectul savârsirii infractiunii de abuz de încredere."}