{"id":640760,"title":"Cum a ajuns un stomatolog sa fie amendat cu 10.000 de lei pentru ca un hot i-a jefuit cabinetul!","content":"Un medic stomatolog din Bucuresti a fost amendat de Politie cu 10.000 de lei pentru ca dupa ce i-a fost spart cabinetul a facut ”greseala” de a raporta furtul la politie si de a oferi drept dovezi imaginile surprinse de camerele de supraveghere. Ruxandra Zogorean, victima atat a hotului, cat si a politiei, relateaza, intr-o postare pe contul sau de Facebook, ca amenda i-a fost data pentru ca a ”favorizat infractorul prin neefectuarea analizei de risc la securitatea fizica a apartamentului”! Stomatologul sustine ca pe imaginile surprinse de camerele de supraveghere se poate vedea clar chipul barbatului care a spart cabinetul si care, dupa spusele politistilor, mai daduse cateva spargeri chiar in aceeasi seara. ”Actiunea Politiei Romane: in urma cu doua saptamani, am semnalat o spargere intr-un cabinet stomatologic din Sectorul 3, Bucuresti. Hotul a intrat pe geam, la ora 4 am, lucru de care am putut sa ne dam seama datorita unor camere instalate in cabinet, camere instalate de o firma specializata, cu care am incheiat un contract, contract predat Politiei, nu asa. Am trimis imaginile Politiei, imagini clare cu chipul autorului care, dupa spusele lor, mai sparsese cateva cabinete in aceeasi seara si astaptam sa ne sune cineva sa ne spuna ca l-au gasit si ca poate lucrul asta ni s-a datorat si noua, ca de, l-am surprins in actiune. Cand colo, la o saptamana dupa, am primit un proces verbal, cu o amenda de 10.000 de lei, cum ca am favorizat spargerea apartamentului prin neefectuarea analizei de risc la securitatea fizica a apartamentului, lucru de care n-aveam habar ca trebuie facut si de care n-am fost nici informati. Nu tu avertisment, de ce sa dam avertisment, mai ales cand cineva nu e rau intentionat, cand putem sa abuzam de functia noastra si sa facem ce vrem?! Nu mai prindeti nici un hot, fratilor, justificati-va salariile din amenzile pe care le dati oamenilor nevinovati!  Este absolut socant ce se intampla si Politia, de care ar trebui sa te simti protejat si ocrotit, face asemenea abuzuri! Rusinos si strigator la cer, cu astfel de actiuni incurajati maxim spiritul civic al cetatenilor!”, a scris Ruxandra Zogorean pe Facebook.Ce este analiza de risc la securitatea fizica? Potrivit legislatiei in vigoare,  analiza de risc la securitatea fizica reprezinta un document obligatoriu pentru toate societatile comerciale, indiferent de natura capitalului social, care detin bunuri sau valori cu orice titlu si sunt obligate sa asigure protectia acestora. Lista entitatilor care trebuie sa asigure paza bunurilor sau a valorilor cu orice titlu detinute se regaseste in Legea nr. 333/2003 privind paza obiectivelor, bunurilor, valorilor si protectia persoanelor, potrivit Avocat.net. Neefectuarea acestei analize se amendeaza cu sume cuprinse intre 2.000 si 50.000 lei."}