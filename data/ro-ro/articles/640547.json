{"id":640547,"title":"In ATENTIA viitorilor absolventi de liceu! Cum se va face, anul acesta, ADMITEREA la facultate, organizata...","content":"• Conducerea Universitatii Tehnice \"Gheorghe Asachi\" din Iasi - TUIASI a stabilit perioada în care se va desfasura sesiunea de admitere din vara pentru anul universitar 2018 - 2019 • Astfel, pentru licenta, absolventii de liceu îsi vor putea depune dosarele în intervalul 9 - 27 iulie, în timp ce absolventii de licenta se pot înscrie la programele de master în perioada 2 - 20 iulie.  Universitatea Tehnica (TUIASI) \"Gheorghe Asachi\" din Iasi a stabilit perioada în care se va desfasura sesiunea de admitere din vara pentru anul universitar 2018 - 2019.Absolventii de liceu îsi vor putea depune dosarele în intervalul 9 - 27 iulie, în timp ce absolventii de licenta se pot înscrie la programele de master în perioada 2 - 20 iulie. Admiterea va consta si anul acesta în depunerea unui singur dosar si plata unei singure taxe de înscriere, candidatii putând opta pentru toate specializarile de la toate facultatile Universitatii Tehnice, urmând a fi repartizati pe baza mediilor si a optiunilor.Spre exemplu, un absolvent de liceu care gaseste atractive cinci specializari de la cinci facultati ale TUIASI va putea sa îsi asigure un loc la buget la una dintre acestea, fara sa depuna cinci dosare separate si sa plateasca cinci taxe de înscriere.În acelasi timp, daca doreste în mod special sa se concentreze pe o specializare, va putea trece, în ordine, pe fisa de înscriere, si optiunile pentru buget si pentru taxa.Mai mult, candidatii se pot înscrie la TUIASI completând un formular on-line de acasa, situatia cu numarul de candidati la fiecare facultate în parte urmând a fi afisata în timp real. În paralel, Universitatea Tehnica continua campania de promovare a admiterii în tara, dar si în Republica Moldova.\"Daca pana anul trecut locurile alocate studentilor din Republica Moldova la studiile de licenta si masterat nu depaseau 15-20 la fiecare ciclu, uneori chiar mai putin, in 2017 am reusit sa obtinem de la MEN un numar de 300 de locuri la licenta si 50 la masterat. In mod evident, solicitarea si obtinerea acestor locuri trebuia dublata de prezentarea consistenta a ofertei educationale a universitatii in Republica Moldova, ceea ce s-a si intamplat si a condus la ocuparea acestor locuri. In acest an, sperand la obtinerea unui numar de locuri cel putin egal cu cel de anul trecut, am demarat mai devreme o actiune organizata si coerenta de promovare a universitatii peste Prut. In acest sens, in luna februarie, echipe mixte ale universitatii noastre, cadre didactice si studenti, se deplaseaza la Chisinau, Ungheni si Balti, localitati unde avem deja parteneriate cu liceele in acest sens. Mai mult, in aceasta primavara vom participa la un targ educational organizat la Kiev de catre CNR si MEN, in scopul prezentarii Politehnicii iesene potentialilor candidati din Ucraina. Sunt convins ca aceste activitati vor face mai cunoscuta universitatea noastra in imediata vecinatate a Romaniei si, asa cum s-a vazut si anul trecut, va atrage un numar insemnat de studenti din aceste tari, in majoritate romani\", a aratat prof. univ. dr. ing. Dan Cascaval, rectorul TUIASI.Saptamâna trecuta, doua delegatii ale Politehnicii iesene au fost în Basarabia, unde au prezentat oferta de admitere la licenta si master. Prima delegatie a fost la Chisinau, în perioada 7 - 8 februarie, unde patru echipe au vizitat 16 licee, iar a doua delegatie a fost pe 9 februarie la Ungheni.\"În continuare, urmeaza o alta vizita la Balti si vom vedea care este interesul studentilor basarabeni pentru universitatea noastra. Am sesizat cresterea acestui interes anul trecut, pe masura implicarii noastre în promovarea universitatii în liceele din Republica Moldova. Promovarea se realizeaza la nivel de universitate, exista echipe care fac deplasari pentru a promova imaginea tuturor celor 11 facultati, au avut materiale promotionale cu toate facultatile, dar si imagini în care a fost prezentata universitatea si Iasul. La urmatoarele deplasari, vom veni cu informatii suplimentare, vom culege diverse reactii si vom raspunde la întrebarile elevilor\", a precizat prof. univ. dr. ing. Neculai Seghedin, prorector responsabil cu activitatea didactica si asigurarea calitatii la TUIASI.În acelasi timp, universitatea desfasoara înca din luna decembrie o campanie de promovare în liceele din Moldova, urmând ca în zilele urmatoare sa plece din nou echipe mixte de studenti si profesori în diverse caravane pentru a prezenta oferta TUIASI în liceele din Moldova."}