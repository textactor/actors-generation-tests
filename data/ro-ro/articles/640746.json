{"id":640746,"title":"Sorina Matei: ''Cand procurorii sunt mai INFRACTORI ca inculpatii''","content":"Jurnalistul Sorina Matei vine cu un nou atac dur. De data aceasta, in colimator au intrat atat Laura Codruta Kovesi, cat si fostul deputat PSD, Sebastian Ghita. Jurnalistul sustine ca justitia trebuie infaptuita de procurori profesionisti, nu cu infractori. \"O institutie ca DNA nu poate fi condusa de oameni ipocriti, vicleni, mincinosi, de pafaristi, de slugi, yesmani si amatori in ale dreptului.\", mai spune Sorina Matei. Tot ea sustine ca urmatorul sef al DNA \"va avea doua variante: ori isi va asuma toate mizeriile si efectele de neoprit din instante, ceea ce este greu de crezut, ori va scoate totul la iveala.\"\"Eu sper ca dupa aceste episoade care distrug DNA si increderea oamenilor intr-un act de justitie corect, independent si impartial, doamnei K sa-i iasa pe nas toate dealurile subterane si prieteniile nerecunoscute cu diferite personaje pe care le-a protejat de-a lungul timpului, iar lui Sebastian Ghita sa-i iasa pe nas sustinerea de nezdruncinat la acea vreme pe care i-a acordat-o doamnei K pentru sefia DNA. Acuzarea se face pe probe, nu pe vorbe, nu pe inventii si niciodata pe fakeuri, se face cu procurori profesionisti care isi respecta meseria, nu cu infractori iar Justitia se face in instantele de judecata de catre judecatori impartiali. Oricine, nu numai Ghita, are dreptul la un act de justitie corect si impartial. Cand procurorii ajung mai infractori decat inculpatii, din dorinta disperata de show mediatic, pentru ca puterea vremelnica a unei institutii le-a luat mintile si efectiv i-a transformat ca oameni, pentru ca se cred intangibili si de necontrolat de alte organisme ale sistemului judiciar, ajungem aici. \nOpinia publica ajunge sa creada, generalizand, ca toti procurorii sunt infractori, statutul procurorului in sistem se subrezeste teribil, judecatorii nu mai pun niciun pret pe acuzare, o institutie ca DNA face implozie din cauza nenumaratelor greseli de management, iar inculpatii - vinovati pentru multe- dar neprobati pe ce li se imputa devin victime. In plus, societatea nu mai are incredere in Justitie. E ca-n fizica. O cauza mereu are un efect. Iar acum efectul este de bumerang. Si este devastator. \nInstitutiile sunt intotdeauna conduse de oameni. Nu supravietuiesc din frontispicii, sloganuri, insigne, hartii, dulapuri sau scaune. Oamenii, nu frontispiciile, sunt cauza acestor greseli. Actiunile oamenilor, in asemenea institutii de forta, cu extrem de multa putere pe viata altor oameni, lasa mereu urme. Si cand de 3 ani, negi totul, desi multi cunosc adevarul, elimini pe toti care iti spun ca gresesti si incalci legea, cand te afunzi in transee din care nu mai poti iesi, cand vin peste tine in avalansa efectele, greselile, minciunile, fakeurile, achitarile, cand nu vrei sa iei nicio decizie pe DNA Ploiesti, desi multa lume iti spune ca acolo sunt multe nereguli, subrezesti institutia. Cand il protejezi pe Negulescu despre care stii ca darama institutia prin fals si te razbuni pe cel mai bun procuror despre care stii extrem de bine ca a cladit cu adevarat institutia, confirmat intotdeauna de 12 ani de instante, prin condamnari spectaculoase si probatiune solida, ai si o uriasa problema in scara ta interna de valori. Iar si aici este un efect. Pe termen mediu. Increderea societatii si a fiecarui om se castiga greu si se pierde foarte usor. Iar increderea intr-o institutie se cladeste si se consolideaza in timp prin actiuni riguroase, confirmate mereu de instante, acolo unde se valideaza munca oricarui procuror. Aproape 9 ani a luat DNA sa se consolideze si se cladeasca si 3 ani sa se prabuseasca. Disolutia este slefuita si urata. Vorba unui procuror: de acum, nimic bun nu mai are ce sa vina. Toate bombele, toate efectele se vor vedea. Cine isi va asuma preluarea unei asemenea institutii? Habar n-am. Dar va avea doua variante: ori isi va asuma toate mizeriile si efectele de neoprit din instante, ceea ce este greu de crezut, ori va scoate totul la iveala.\nO institutie ca DNA nu poate fi condusa de oameni ipocriti, vicleni, mincinosi, de pafaristi, de slugi, yesmani si amatori in ale dreptului. O institutie ca DNA nu poate fi condusa decat de oameni profesionisti, care isi cunosc meseria, de persoane echilibrate pe care nu le ia valul, de fiinte bine asezate in ele, de oameni care nu mint. Doar asa poate si trebuie sa supravietuiasca DNA.\", scrie Sorina Matei pe Facebook."}