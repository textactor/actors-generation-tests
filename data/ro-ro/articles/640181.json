{"id":640181,"title":"Vesti uriase pentru Posta Romana! Va fi cea mai importanta schimbare din istoria companiei","content":"Guvernul a declansat procedura de capitalizare a Companiei Nationale Posta Romana (CNPR), odata cu adoptarea in sedinta saptamanala din 8 februarie 2018 a Hotararii privind participarea statului roman la majorarea capitalului social al companiei, a anuntat operatorul national postal.'Asteptam publicarea actului normativ (HG privind capitalizarea Postei) in Monitorul Oficial, dar, pana atunci, as vrea sa marchez acest moment istoric pentru Posta Romana. Cei care au facut posibila aceasta investitie in Posta Romana merita toate aprecierile, atat din partea celor peste 24.000 de angajati, cat si din partea clientilor si partenerilor nostri. Este vorba, intr-adevar, de o dubla investitie in Posta Romana, o investitie de capital, cu care datoriile noastre catre ANAF sunt practic stinse, cat si o investitie de incredere in capacitatea Postei de a redeveni o companie puternica si profitabila. In acelasi timp, remarc sustinerea pe toata linia din partea reprezentantilor statului roman. Nu uitam ca aceasta capitalizare a fost prevazuta in bugetul de stat pentru anul 2018, votat de Parlamentul Romaniei', a declarat Elena Petrascu, directorul general al Postei Romane, intr-un comunicat de presa citat de Agerpres.Potrivit sursei citate, este prima capitalizare pe care statul roman, in calitate de actionar majoritar, o sustine in sedinta de Guvern. Majorarea capitalului social este in cuantum de 170 de milioane de lei, suma fiind destinata achitarii datoriilor restante la bugetul general consolidat, asa cum este prevazut in Legea bugetului de stat pe anul 2018.CNPR va convoca, in perioada urmatoare, Adunarea Generala a Actionarilor, conform prevederilor legale, pentru definitivarea procesului de capitalizare, ceea ce reprezinta o etapa importanta in demararea propriu-zisa a procesului de majorare a capitalului social.Fostul ministru al Comunicatiilor si Societatii Informationale Lucian Sova a declarat recent ca procesul de capitalizare al Postei Romane ar trebui sa se incheie in maximum doua luni si ca \"din partea celor de la Fondul Proprietatea nu ma astept la nimic bun\".\"(...) Imediat dupa publicarea acestei Hotarari de Guvern (privind capitalizarea Postei - n. r.) se va putea convoca AGA (Adunarea Generala a Actionarilor - n. r.) astfel ca, in cel mai scurt timp, cei 170 de milioane de lei care deja sunt pusi in bugetul de stat sa poata fi folositi pentru achitarea datoriilor pe care le are la ANAF si sa poata sa inceapa un proces de modernizare mai sustenabil, avand in vedere faptul ca in aceasta perioada care a trecut Posta Romana plateste aproape 3 milioane de euro pe luna rate la datoria ANAF. Acesti bani ii va putea folosi pentru modernizare, dotare, activitati curente (...) Cei de la Fondul Proprietatea, dupa ce ne-au contestat in justitie si au pierdut pe toata linia, au facut si ei un gest de responsabilitate: au renuntat la ultima actiune in justitie, la recurs privind contestarea schimbarilor facute in Consiliul de Administratie. Nu ma astept la nimic bun de la ei si trebuie sa fim pregatiti pentru ce-i mai rau, dar, cu pasii legali care se impun, capitalizarea Postei Romane ar trebui sa se intample in maximum doua luni\", a explicat Sova, la evenimentul de predare - primire mandatului de ministru.Fondul Proprietatea (FP) a dat in judecata compania \"Posta Romana\", in luna octombrie a anului trecut, pentru ca schimbase trei membri ai Consiliului de Administratie, dar CNPR a castigat in instanta procesul cu actionarul sau minoritar.Ministerul Comunicatiilor anunta, intr-un comunicat din 13 decembrie 2017, ca Fondul contestase schimbarea membrilor CA, desi niciunul dintre cei inlocuiti nu era din partea FP. De asemenea, reprezentantii ministerului de resort au afirmat atunci ca Fondul Proprietatea obstructioneaza capitalizarea Postei Romane, singura alternativa inaintata de actionarul minoritar pentru salvarea operatorului national postal fiind declararea insolventei companiei.Posta Romana, companie nationala infiintata conform Legii 31/1990, si nu o institutie publica, este detinuta de statul roman, prin Ministerul Comunicatiilor si pentru Societatea Informationala (MCSI), in proportie de 75%, si de Fondul Proprietatea (FP) in proportie de 25%."}