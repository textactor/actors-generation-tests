{"id":641059,"title":"Mutare bomba! Mircea Lucescu îl sustine total pe Ionut Lupescu: \"A venit momentul sa preia fotbalul...","content":"Mircea Lucescu are un favorit cert la alegerile pentru presedintia Federatiei Române de Fotbal, de pe 18 aprilie: pe Ionut Lupescu, fostul sau elev de la Dinamo. Fara a se declara un opozant al actualului conducator, Razvan Burleanu, caruia îi recunoaste meritele din ultimii 4 ani, \"Il Luce\" îl sustine total pe fostul mijlocas al echipei nationale.\"Îl sustin pe Lupescu, pentru ca e momentul ca în fotbalul românesc sa apara un om care este legat de acest fenomen si este acceptat de marea masa a suporterilor. Nu spun ca Burleanu nu a facut treaba. Din punct de vedere administrativ a miscat multe lucruri, dar e nevoie de un consens pentru a face performanta la nivel de echipa nationala. Obligatia Federatiei este de a face din echipa nationala o echipa competitiva, care sa participe la turnee finale. Ionut a trecut prin toate. Îl cunosc foarte bine. l-am promovat la 16 ani si la 18 ani l-am pus capitan. A jucat fotbal la cel mai înalt nivel, 6 ani în Bundesliga. A simtit si ce înseamna sa fii antrenor, a plecat pe directia admin si a reusit, a avut momente foarte bune. La UEFA s-a comportat foarte bine, din moment ce Platini l-a propus si l-a ales. S-a descurcat foarte bine, a reusit sa-si faca prieteni si colaboratori printre antrenorii europeni. A venit momentul sa preia fotbalul românesc, Federatia si sa o duca mai departe. Îl sustin fara sa fiu împotriva lui Razvan Burleanu\", a declarat Mircea Lucescu, în cadrul emisiunii \"Fotbal Club\", de pe Digi Sport 1.\"Burleanu a fost considerat un intrus. A fost greu sa fie acceptat, s-a creat o stare de spirit negativa care nu poate sa ajute performanta. Prea multe certuri, reprosuri, atacuri, critici. Nu totdeauna nu se poate construi un rezultat pe un fond de laude, dar nici pe critici totale\", a mai spus marele antrenor român.\"Ionut va prelua aceasta disputa. O va lua asupra lui, nu cred ca se va înconjura de absolut nimeni. Dupa ce va deveni presedintele Federatiei - si îmi doresc foarte mult sa obtina aceasta raspundere - va avea timp si va gândi cu foarte multa atentie toate posturile din Federatie. Asta nu înseamna ca nu ar putea ramâne si din actuala administratie. El va cântari foarte serios totul. Sunt convins ca actuala conducere a luat destule masuri pentru a putea sa continue. Sunt convins ca oamenii vor întelege ce înseamna aducerea în fruntea Federatiei a unui om care a demonstrat în mai mult de 30 de ani ca e atasat fotbalului românesc\", a adaugat Mircea Lucescu.Întrebat daca se gândeste sa preia postul de selectioner, dupa ce Ionut Lupescu va deveni presedintele FRF, \"Il Luce\" a raspuns: \"Stii câti ani am? (n.r. 72 de ani). Cu siguranta voi fi mai apropiat. Ca selectioner nu as reveni, am spus-o si nu ma dezic. E momentul unor antrenori mai tineri sa îsi demonstreze valoarea si sunt convins ca avem antrenori cu potential\".Alegerile pentru presedintia Federatiei Române de Fotbal sunt programate pe 18 aprilie si, pâna acum, oficial, si-au anuntat candidatura Razvan Burleanu, Ionut Lupescu, Marcel Puscas, Victoras Iacob si Sorin Raducanu.\nDaca va deveni presedinte FRF, Lupescu va reveni la Casa Fotbalului, acolo unde a mai ocupat o pozitie oficiala între 2005 si 2011, când a fost secretar general, pe vremea mandatului lui Mircea Sandu. La UEFA, Ionut Lupescu a fost director tehnic."}