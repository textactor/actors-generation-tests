{"id":640834,"title":"Incredibil! Iasulul zilelor noastre! Un cal epuizat a zacut pe sosea cateva minute sub ochii trecatorilor....","content":"•Imagini cu un puternic impact emotional surprinse ieri pe o strada din Iasi • Un cal inhamat la o caruta plina cu lemne a cazut la pamant, iar stapanul animalului tragea de un ham pentru a-l pune pe piciore • Dupa ce imaginile au fost publicate in mediul online, zeci de reactii au aparut de indata • Politistii ieseni au deschis o ancheta in acest caz si urmeaza sa stabileasca daca stapanul animalului trebuie tras la raspundereUn cal inhamat la o caruta incarcata cu lemne a cazut ieri in strada in zona Cicoarei. Cateva minute, animalul a stat intins pe sosea sub ochii stapanului si trecatorilor si nimeni nu a miscat un ac pentru bietul animal. Dupa cateva minute, stapanul animalului a inceput sa traga de hamuri, iar, intr-un final, animalul s-a ridicat. Cativa locuitori din zona au povestit ca animalul parea ranit.\"Eu am vazut ca este calul jos, pe strada. Initial, am crezut ca este un accident rutier sau ceva. M-am apropiat si am vazut ca animalul cazuse din piciore. Probabil nu mai putea trage caruta cu lemne. Stapanul a tras de el, iar intr-un final, s-a ridicat. La cum arata, nu ma asteptam sa-si revina\", a spus un iesean.Din cate se pare, proprietarul animalului locuieste undeva in zona Cicoarei. Mai multe locuinte din acea zona nu sunt racordate la gaz metan, de aceea proprietarii folosesc lemne pentru foc.Imediat dupa ce imaginile video cu animalul cazut la pamant au ajuns in mediul online, politistii s-au autosesizat si au deschis o ancheta. Ieri, mai multe echipaje de politie au ajuns in zona Cicoarei, in cautarea stapanului animalului.\"Politistii s-au autosesizat si fac cercetari in acest caz pentru stabilirea intregii situatii de fapt\", a precizat Anca Vijiac, purtator de cuvant al Inspectoratului de Politie Judetean (IPJ) Iasi.Stapanul animalului risca sa ajunga dupa gratii daca oamenii legii vor stabili ca este vinovat. De multe ori, in mediul online apar filmulete cu un puternic impact emotional in care animalele sunt chinuite.Legea este, insa destul de permisiva, iar cetatenii nu sunt foarte informati. De regula, atunci cand un cetatean asista la o scena in care animalele sunt chinuite sau lovite, ar trebui sa sune imediat la numarul unic de urgente, 112.Ieri nu s-a intamplat asta, insa probabil ca, daca imaginile nu ar fi ajuns in mediul online, nici oamenii legii nu s-ar fi sesizat. Cand vor afla politistii cine este proprietarul calului, probabil ca animalul va ajunge si pe mainile unui veterinar. Stapanul animalului va avea de dat explicatii in fata legii, iar in functie de gravitatea faptelor sale, va plati."}