{"id":640950,"title":"Iasul, in topul imbolnavirilor de gripa la nivel national, depasit doar de Bucuresti. Tot la Iasi s-au...","content":"Virusul gripal este deosebit de periculos pentru ca poate trece cu usurinta de la nivelul cailor respiratorii superioare la nivelul plamanilor cauzand infectii severe, cum ar fi pneumonia si se poate ajunge chiar la deces. La Iasi, opt persoane au decedat, la Institutul Regional de Oncologie si Spitalul de Boli Infectioase, dupa ce au fost diagnosticate cu gripa.Conform Centrului National de Supraveghere si Control al Bolilor Transmisibile, in judetul Iasi au fost confirmate 77 de cazuri de gripa prin teste de specialitate, la care se adauga peste o suta de cazuri, inclusiv copii, confirmate clinic si epidemiologic. In functie de numarul deceselor, judetul Iasi se situeaza pe primul loc in tara. Focarul de gripa continua sa faca zilnic victime. In ciuda avertizarilor medicilor, populatia nu respecta in totalitate indicatiile specialistilor si riscul de imbolnavire este foarte mare. Atat la Spitalul de copii \"Sf. Maria\" din Iasi, cat si la Spitalul de Boli Infectioase, zeci de copii si adulti se prezinta zilnic cu simptome specifice gripei.\"Gripa se transmite usor de la om la om, datorita conditiilor favorizante, cum ar fi aglomerarile urbane, colectivitatile de copii si adolescenti. Este o boala foarte contagioasa, produsa de virusul gripal. Gripa se transmite prin tuse sau stranut si debuteaza brusc, la una-doua zile dupa contactul cu omul bolnav. Boala se manifesta prin febra intre 39 si 40 grade Celsius, frisoane, dureri de cap, dureri musculare, slabiciune, rosu in gat, tuse frecventa, lipsa poftei de mancare, varsaturi\", au precizat reprezentantii Directiei de Sanatate Publica Iasi.Pentru prevenirea imbolnavirilor prin gripa, medicii recomanda evitarea aglomerarilor urbane, evitarea contactului cu persoanele bolnave, spalarea mainilor in timpul, dar mai ales dupa suflarea nasului si intrarea in contact cu persoanele bolnave, izolarea bolnavului de restul familiei intr-o camera corespunzatoare din punct de vedere igienic, mentinerea la domiciliu a copiilor bolnavi pentru evitarea transmiterii bolii in comunitate, evitarea vizitarii bolnavilor sau suspectilor de gripa, vaccinarea antigripala."}