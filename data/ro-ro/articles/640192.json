{"id":640192,"title":"BREAKING NEWS! Romani din Marea Britanie, lucratori in agricultura protesteaza impotriva raidurilor...","content":"Lucratorii romani si lituanieni de la mai multe ferme din Cornwall, ramasi fara munca in urma unui raid masiv al politiei zonale, protesteaza impotriva masurilor anti-sclavie. Ei s-au adunat joi, 8 februarie, in fata sectiei de politie din Camborne, unde au cerut eliberarea sefului lor, arestat in urma actiunilor din urma cu cateva zile. Cel putin 100 de muncitori din Romania si Lituania au venit cu microbuze si autoturisme in gara din Camborne, scrie Cornwall Live. Oamenii, dintre care doar cativa vorbeau limba engleza, au spus ca vor sa stie de ce a fost arestat seful lor si erau pregatiti sa isi petreaca noaptea in fata postului de politie pana acesta era eliberat.Joi, in jurul orei 6.00 dimineata, politistii au descins la ferma Bosahan, langa Manaccan, Helford, in sud vestul Angliei, regiunea Cornwall. Politistii au arestat doi barbati din localitate, in varsta de 61 si 41 de ani, suspecti de sclavie moderna, precum si o alta persoana de 49 de ani.In ferma se aflau aproximativ 200 de muncitori, angajati la culesul florilor. 14 dintre acestia au cerut asistenta si au fost dusi intr-un centru de primire.Alina-Florentina Marin, din Romania, a declarat joi, in fata sectiei de politie: „Seful nostru a fost arestat, iar noi credem ca nu a facut nimic rau, avem conditii foarte bune, lucram aici de patru ani, daca ar fi fost rau nu am fi lucrat aici”. Ea a mai spus ca oamenii lucrau in fiecare zi intre 7 si 9 ore, in functie de starea vremii. „Noi ramanem in ferma, fara seful nostru nu avem de lucru, nu ni s-a spus nimic, stim ca este arestat”, a continuat romanca.Unul dintre cei arestati a parasit postul de politie la ora 22.00 si nu a vorbit cu presa, iar grupul muncitorilor s-a imprastiat rapid.Detectivul inspector Gail Windsor a spus despre actiunea de joi ca „oamenii gasiti la ferma vor fi intervievati si evaluati in functie de nevoile lor si se va stabili daca au avut loc infractiuni”. „In ultimele doua saptamani am avut informatii care ne-au facut sa ne ingrijoram cu privire la oamenii care lucrau pe acest camp si la conditiile in care locuiau si lucrau”, a mai spus Windsor. Un reprezentant al fermei Bosaran si Halvose a refuzat sa comenteze cu privire la actiunea politiei."}