{"id":640127,"title":"Manifestarea \"Practici educationale de succes în educatia timpurie\", la Casa Corpului Didactic Iasi","content":"La mijlocul acestei saptamani, Casa Corpului Didactic (CCD) Iasi a gazduit desfasurarea lucrarilor Simpozionului \"Practici educationale de succes în educatia timpurie\", sub egida Inspectoratului Scolar Judetean (ISJ). Activitatea si-a dorit sa evidentieze preocuparile constante ale cadrelor didactice în directia cresterii calitatii învatamântului în educatia timpurie.\"Lucrarile s-au desfasurat pe patru sectiuni în cadrul carora participantii au avut ocazia sa ofere raspunsuri la dilemele despre joc, jucarie si etapele de desfasurare a unor jocuri, sa propuna idei privind etapele-cheie în evolutia sanatoasa a copilului, reflectii asupra colaborarii gradinita - familie - comunitate, prin aceasta întelegându-se o buna comunicare între cei responsabili de dezvoltarea armonioasa a copiilor, sfaturi pentru o abordare creativa a unor aspecte promovate de noile educatii. Speram ca exemplele de buna practica promovate în cadrul simpozionului vor avea continuitate în gradinita si acasa, pentru ca balanta sa fie mereu echilibrata, încercând a nu crea confuzii în lumea celor mici\", a declarat prof. Mihaela Simion, inspector scolar pentru educatie timpurie ISJ."}