{"id":640852,"title":"Peste 7.000 de posturi vacante in MAI vor fi scoase la concurs!","content":"Carmen Dan, ministrul Afacerilor Interne, a anuntat ca in acest an vor fi adusi in sistem inca 7.000 de angajati, conform strategiei de reducere a deficitului de personal. Este vorba despre politisti, pompieri si jandarmi.  „Continuam procesul de incadrare de personal. Stiti foarte bine ca la nivelul ministerului avem in derulare o strategie de reducere a deficitului de personal cu care se confrunta fiecare arma a ministerului. Am adus anul trecut peste 6.000 de angajati in minister iar anul acesta vor mai veni alaturi de noi inca 7.000 de oameni. Cu toate acestea, nu vom rezolva problema lipsei de personal anul acesta si cred ca nici anul viitor, insa pana in 2020 avem ca obiectiv sa echilibram aceste pierderi consistente din ultimii ani”, a afirmat ministrul de Interne, potrivit Agerpres.Este vorba atat despre politisti cat si despre pompieri si jandarmi. Potrivit ministrului, bugetul anului trecut a fost cel mai mare din ultimii ani iar investitiile in tehnica de interventie, in echipamente individuale de protectie si in logistica necesara gestionarii diferitelor tipuri de urgenta vor continua.„100 de milioane de euro au fost cheltuiti in anul care a trecut iar in paralel avem o strategie pana in anul 2020 pentru accesarea intregii sume de 600 de milioane de euro”, a adaugat aceasta."}