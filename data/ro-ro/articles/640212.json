{"id":640212,"title":"Fostul ofiter SRI, Daniel Dragomir, s-a dezlantuit: Acuzatii grave la adresa lui Kovesi","content":"Fostul ofiter SRI Daniel Dragomir a dat declaratii, vineri, la DIICOT in dosarul \"Black Cube\", precizand ca saptamana viitoare va informa Inspectia Judiciara si pe ministrul Justitiei referitor la modul abuziv in care a inceput dosarul, respectiv la sesizarea sefului SPP, Lucian Pahontu.\"Horodniceanu sa se hotarasca. Ori trimite acest dosar in judecata si toata lumea are acces la dosar. Si acolo veti vedea ce convorbiri au existat intre doamna Kovesi si domnul Pahontu, cum s-a sesizat domnul Pahontu in acest dosar, sunt foarte multe lucruri interesante in acest dosar. (...) Saptamana viitoare voi informa atat Inspectia Judiciara cat si, direct, ministrul Justitiei cu privire la toate abuzurile comise in acest dosar si ma refer la cooperarea cu Serviciul Roman de Informatii, ilegala si neconstitutionala, derulata in cooperare cu generalul Ciocarlan, modul abuziv in care a inceput acest dosar. Acest dosar a inceput in urma unei sesizari si a unui abuz in serviciu facut de generalul Pahontu, cu implicarea directa a SPP in acest dosar\", a declarat, vineri, la iesirea din sediul DIICOT, Daniel Dragomir, potrivit Mediafax.Fostul ofiter SRI a acuzat-o pe Laura Codruta Kovesi de abuz in serviciu in aceasta cauza, precizand ca aceasta ar fi cerut protectia Serviciului de Paza de Protectie pentru tatal sau.\"Doamna Kovesi a comis un abuz in serviciu, i-a solicitat domnului Pahontu intreprinderea unor masuri in ceea ce-l priveste pe tatal domniei sale, care din punctul meu de vedere, sunt ilegale. Eu din cate stiu, tatal doamnei Kovesi nu beneficia de protectia Serviciului de Paza si Protectie. Dar acum, daca domnul Pahontu ii da sofer domnului Turturica sa-l duca cu masina cand i se carnetul cate o luna, doua , pe banii statului, pe banii SPP, poate ca si tatal doamnei Kovesi beneficia de acelasi gen de protectie\", a completat Dragomir, care a mai spus ca, in aprilie anul trecut, a depus o cerere de reaudiere a procurorului-sef DNA in acest dosar, dar ca DIICOT nu a facut nimic pana acum.Totodata, Daniel Dragomir a mai spus ca seful DIICOT este in stare de incompatibilitate in acest dosar.\n\"Vreau sa fac referire la o nota strict secret prezentata in noiembrie 2013 de catre generalul Dumbrava fostului sef DIICOT Alina Bica, care face referire la acte de coruptie in care a fost implicat Daniel Horodniceanu la Iasi. De asemenea, nota secreta a ajuns la DNA. Mie mi se pare incompatibilitate ca asa-zisa persoana vatamata, doamna Kovesi, sa cotcaiasca acest dosar impreuna cu cel care avea suspiciuni de coruptie la o structura a DNA. Exista documente cu privire la domnul Daniel Horodniceanu, documente cu privire la niste sechestre ridicate in dosarul lui Gruia Stoica la Iasi, in dosare DIICOT\", a aratat fostul ofiter SRI.El a mai spus ca, in cadrul declaratiei date, a solicitat ca procurorii DIICOT sa ceara politiei isrealiene sa precizeze cu cine a discutat Meir Dagan in acea perioada si cu cine a luat legatura in Romania, de cate ori au fost emisarii Laurei Codruta Kovesi in Israel sa ia legatura cu compania Black Cube, cine sunt acestia si ce s-a negociat cu compania Black Cube din partea Laurei Codruta Kovesi.Daniel Dragomir a mai declarat ca, in acest caz, i-a fost prelungita masura controlului judiciar. Totodata, el sustine ca s-a aflat sub un mandat strict de supraveghere inca de cand a parasit arestul si ca a aflat acest lucru dupa ce procurorii ar fi \"lasat\" o copie a mandatului la dosar.Declaratia fostului ofiter SRI la DIICOT vine dupa ce procurorul-sef al structurii, Daniel Horodniceanu, a anuntat, la bilant, ca atat timp cat institutia pe care o conduce nu va avea \"colaborarea unui anume inculpat din dosar, lucrurile se vor opri la acel inculpat, Daniel Dragomir.”Daniel Dragomir este cercetat in dosarul Black Cube, in care mai multe persoane au fost acuzate de incercari de intimidare a procurorului sef al DNA, Laura Codruta Kovesi. Fost sef in cadrul Directiei Generale de Prevenire si Combatere Terorism din SRI, Daniel Dragomir a fost si arestat preventiv, existand suspiciuni ca acesta ar fi intermediat legatura intre cei care voiau sa afle informatii despre Laura Codruta Kovesi si angajatii firmei BlackCube, cei care ar fi avut misiunea de a o spiona si intimida."}