{"id":640918,"title":"Concert al Filarmonicii si campionat de dans, in week-end, la Palas","content":"Un week-end cu muzica si dans se anunta la Palas. Melomanii sunt invitati la un concert sustinut de Filarmonica de Stat „Moldova” Iasi, iar dansul va face spectacol, sub toate formele sale. Pentru cei ce iubesc baletul, vineri, 16 februarie 2018, de la ora 18.00, se va desfasura un spectacol oferit de micutele balerine de la Prime Agency. Echipate cu poante si tutu, fetitele care adora baletul ii vor cuceri pe cei prezenti cu delicatetea miscarilor lor. Palas ii invita din nou pe iesenii de toate varstele la un regal al muzicii de calitate. Sambata, de la ora 19.00, Atriumul va gazdui concertul „Din dor de dragoste”, sustinut de Filarmonica de Stat „Moldova” Iasi. Pe scena vor urca artistii Corului Academic „Gavriil Musicescu”, coordonat de dirijorul Doru Morariu. Vocile impresionante vor fi acompaniate la pian, de Adina Alupei si Razvan Pirvu, si la chitara, de Eduard Egyed. Invitatii speciali vor fi actorii Mihaela Arsenescu Werner si Octavian Jighirgiu. Concertul este dedicat indragostitilor, care isi sarbatoresc sentimentele in luna februarie. Astfel, programul va include partituri romantice, lucrari semnate de M. Negrea, Al. Velehorschi, L. Alexandru, I. Ivanovici, L. Webber, H. Arlen, J. de Sousa, H. Mancini, Fr. Lai, N. H. Brown, B. Anderson si J. C. Fogerty. Duminica va fi o zi dedicata artei coregrafice. De la ora 11.00, in Atriumul Palas Mall va avea loc „Palas Dance Cup”. In competitia ritmica s-au inscris numerosi participanti din intreaga regiune si nu numai, din dorinta de a cuceri titlul de cei mai buni dansatori. Campionatul se desfasoara pe categorii de varsta si pe sectiuni tematice. Astfel, tinerii artisti vor concura la dans sportiv, popular, de caracter, tematic, clasic, contemporan, fantezie coregrafica, majorete, rock and roll, gimnastica ritmica si aerobica, zumba si street dance. Castigatorii vor fi desemnati in urma jurizarii, tinandu-se cont de ritmica, muzicalitate, expresivitate, impresie artistica, coregrafie si chiar de costume. \n "}