{"id":640680,"title":"”Revolutia fiscala” aduce indemnizatii mult mai mici pentru mame, \"cam cat o chirie\"","content":"Guvernul mai are o problema dupa “revolutia fiscala”. Ordonanta de urgenta care a rezolvat scaderile de salarii pentru IT-isti sau cei care lucreaza part-time loveste in cei care au nevoie de concediu medical.Sunt afectati in mod special pacientii cu boli grave, care au necesita o perioada mai mare de repaos si mamele care intra in prenatal. Veniturile acestora sunt mai mici cu pana la un sfert, spun expertii, si modificarile se aplica incepand cu luna ianuarie.Ultimele modificari facute de Guvern ii afecteaza pe toti cei care au nevoie de concedii medicale. Dar, intr-un mod perfid aduce scaderi considerabile de venituri pentru cei care ar avea cel mai mult nevoie de sprijin. Bolnavii de cancer, de exemplu, care au trebuie sa stea in concediu medical mai multe luni. Sau viitoarele mame.O tanara, de exemplu, mai are putin pana sa nasca si se pregateste sa intre in concediu medical. Si-a calculat indemnizatia si, dupa ultimele modificari facute de Guvern, a observat o diferenta uriasa.”Cam asa este, cat o chirie pentru un apartament cu doua camere, cat un ipotecar. Va dati seama ca perioada este foarte dificila pentru orice cuplu, pentru ca venirea unui copil pe lume inseamna foarte multe cheltuieli. Camera copilului, pampersi, medicamente. Este frustrant”, spune o mama.”Statul trebuie sa le ofere predictibilitate. Predictibilitate legislativa, fiscala, ca acesti oameni sa poata sa isi faca un plan de buget de familie. Nu putem sa ne jucam cu aceste cifre de la un trimestru la altul, mai ales in conditiile in care, sa fim seriosi, o sarcina dureaza noua luni de zile”, spune Ana Maita, de la Asociatia Mame pentru Mame.De exemplu, la un salariu net de 4.000 de lei si brut de 7.000 de lei, contributiile la asigurarile sociale erau in valoare de 364 de lei, lunar, pana acum, pentru ca se calculau in functie de salariul mediu pe economie. Acum a fost eliminata plafonarea si ajung la peste 1.500 de lei. Diferenta este de 1.170 de lei, o scadere de 25% a veniturilor obtinute in timpul concediului medical.Claudia Sofianu, expert fiscal: ”In primul rand, cota de contributie de asigurari sociale in cuantum de 10,5% din decembrie anul treecut, din ianuarie 2018 a crescut la 25%. Deci, este un procent mai mare, care se datoreaza. Asta ca urmare a transferului de contributie de asigurari sociale de la angajator la angajat.”In timp ce oamenii primesc mai putini bani si statul incaseaza mai mult, ministrul de Finante promite sa rezolve problema. Nu spune insa si cand ori cum o va face.”Astazi si maine, la Ministerul de Finante, Ministerul Muncii, Sanatate, Casa de Pensii, se discuta toate aceste lucruri. Ca eventuale astfel de situatii sa fie acoperite legal si eventual si material. Conteaza interesul omului, de aici plecam”, spune Eugen Teodorovici, ministrul de Finante.Anul trecut au fost 5,7 milioane de concedii medicale acordate, adica 34 de milioane de zile in total si peste 60 de mii de concedii prenatale. Daca Guvernul nu va lua masuri curand, viitoarele mame ar putea avea si indemnizatiile de crestere a copilului mai mici. Acestea se calculeaza in functie de veniturile din ultimele 12 luni, care vor fi scazute din cauza acestor contributii majorate."}