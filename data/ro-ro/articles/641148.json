{"id":641148,"title":"Atentat in nord-estul Nigeriei. Cel putin 19 persoane au fost ucise si 70 au fost ranite","content":"Trei kamikaze s-au aruncat in aer intr-o piata de peste din Konduga, in nord-estul Nigeriei, ucigand cel putin 19 persoane, intr-un atentat imputat Boko Haram, au anuntat sambata militiile locale care lupta impotriva gruparii islamiste, informeaza AFP.Exploziile au avut loc vineri, in jurul orelor locale 20:30 (19:30 GMT) la Konduga, la circa 35 de kilometri sud-est de capitala statului Borno, Maiduguri.Potrivit unor oficiali ai militiei angajate alaturi de armata in lupta impotriva gruparii jihadiste nigeriene, toti cei trei atentatori sinucigasi erau barbati.\"Avem 19 morti si circa 70 de raniti. (...) Doi kamikaze au atacat piata de peste Tashan Kifi, apoi, patru minute mai tarziu, un al treilea a atacat langa\", a declarat Babakura Kolo, oficial al militiei, precizand ca victimele sunt 18 civili si un soldat.Potrivit altui oficial al militiei, Musa Ari, 22 dintre cele 70 de persoane ranite se afla intr-o stare critica.Armata si politia din statul Borno, epicentrul insurectiei sangeroase a Boko Haram, nu au reactionat deocamdata sambata dimineata.Conflictul din Nigeria s-a soldat din 2009 pana in prezent cu peste 20.000 de morti si mai mult de 2,6 milioane de persoane stramutate.Armata si guvernul din Nigeria au afirmat de nenumarate ori ca jihadistii sunt pe cale sa fie invinsi, insa acestia continua sa comita atacuri sinucigase in sate indepartate sau la periferia unor orase importante."}