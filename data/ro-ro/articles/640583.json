{"id":640583,"title":"Putin si Trump, prima convorbire telefonica dupa 2 luni: ”Tocmai am vorbit cu presedintele american”","content":"Presedintele rus, Vladimir Putin, a anuntat luni, in debutul unei intalniri cu omologul sau palestinian, Mahmoud Abbas, ca a discutat la telefon cu Donald Trump despre conflictul israeliano-palestinian, transmite AFP.“Tocmai am discutat cu presedintele american Trump. Evident, am vorbit despre conflictul israeliano-palestinian”, a declarat liderul de la Kremlin.Ultima convorbire telefonica intre Trump si Putin a avut loc la jumatatea lunii decembrie.Vizita lui Mahmoud Abbas in Rusia intervine la doua saptamani dupa cea a premierului israelian, Benjamin Netanyahu. Presedintele palestinian cauta asigurari la Vladimir Putin privind sustinerea Moscovei in fata Washingtonului, care a recunoscut Ierusalimul drept capitala a Israelului.“Este foarte important pentru noi sa va cunoastem opinia personala, pentru a cadea de acord asupra unei baze de discutie si a pune in practica abordari comune pentru rezolvarea acestei probleme”, a declarat Vladimir Putin.“Avand in vedere atmosfera creata de actiunile Statelor Unite, noi (...) refuzam orice cooperare cu SUA ca mediator”, a aratat Abbas.″In cazul unei intalniri internationale, solicitam ca Statele Unite sa nu fie singurul mediator, ci doar o parte a mediatorilor”, a subliniat acesta, potrivit traducerii in limba rusa a declaratiilor sale. "}