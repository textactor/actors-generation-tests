{"id":640524,"title":"Doctorul Tudor Ciuhodaru - Masuri pentru evitarea gripei porcine","content":"Atentie parinti si bunici. 7 lucruri de stiut despre gripa porcina A(H1N1). Gripa a facut azi o noua victima. La Iasi 20 de copii au fost diagnosticati cu gripa in doar cateva ore iar azi in Romania s-a inregistrat cel de-al 20-lea caz letal. Intr-o singura garda in UPU au fost consultati 171 de copii, marea majoritate cu viroze si gripa.1. Este o boala infectioasa, ce evolueza cu febra moderata, curbatura si interesarea cailor respiratorii superioare (rinofaringe) si mai rar cu exprimari gastro-enterice, avand rare tendinte de complicatii.2. Se transmite de la om la om, nu de de la animale (porci, caini sau pisici) si nici de la pasari, preponderent pe cale aeriana, in conditii de nerespectare a regulilor elementare de igiena. Raspandirea pe toate continentele a fost favorizata de globalizare, in particular de transportul cu avionul, unde filtrarea aerului in conditii de reciclare si presurizare nu are nicio eficienta asupra virusurilor.3. Afecteaza predilect persoanele sub 40 de ani. Starile asociate, care induc un risc crescut fata de boala si complicatii, inclusiv deces prin insuficienta respiratorie acuta, includ: sarcina si lauzia, obezitatea, boli metabolice (diabet zaharat, sindrom metabolic), imunodeficiente si patologia cronica (respiratorie sau cardiaca).4. Morbiditatea si mortalitatea acestei gripe este de 10-20 de ori mai mica fata de gripa sezoniera care poate ajunge intr-un an pandemic la circa 90 de milioane imbolnaviri, cu 865.000 spitalizari si 209.000 de cazuri letale. Gripa porcina in ,,pandemia” din aprile 2009- august 2010 a inregistrat doar circa 18500 cazuri letale.5. Masurile de preventie, valabile oriunde si oricand pentru orice viroze, includ respectarea stricta a regulilor de igiena (utilizarea batistei, a servetelului de unica folosinta cand tusim sau stranutam, spalatul riguros pe maini), evitarea aglomeratiilor si izolarea pacientului la domiciliu.6. Consultati medicul de familie si evitati, cel putin la Iasi, zecile de ore de asteptare de la urgente unde riscul de transmitere a oricarei infectii respiratorii creste exponential datorita aglomeratiei. Puteti lua in considerare, dupa informare privind beneficiu- risc, imunizarea prin vaccinare.7. Evitati automedicatia.Retineti:\n1. !!!Nu duceti copilul in colectivitate daca prezinta febra, frison, tuse, secretii nazale abundente.\n2. Transmiterea de la o persoana la alta se face cu mare usurinta pe cale aeriana (vorbire, tuse, stranut) sau prin contact direct sau indirect cu secretiile respiratorii aflate pe mainile acestora sau pe suprafete contaminate \n3. Respectati cu stictete regulile generale si individuale de igiena: utilizarea batistei si spalatul pe maini, pusul mainii la gura atunci cand tusim sau stranutam, evitarea contaminarii prin atingerea cu mainile a ochilor sau a gurii, aerisirea zilnica a locuintelor sau a birourilor cu mentinerea unei temperaturi de 18-22 grade precum si igienizarea spatiilor si a suprafetelor."}