{"id":640253,"title":"Se inmultesc cazurile de gripa in Iasi. Inca doua cazuri confirmate in spitale","content":"Creste numarul cazurilor de gripa confirmate la nivelul judetului Iasi. Recent, inca doua cazuri au fost confirmate in spitalele din Iasi. Este vorba despre doua persoane, care sufera si de alte afectiuni.\"Este vorba despre cazul de la Clinica Medicala ll, unde s-a confirmat un caz de gripa cu virus gripal de tip B. Pacientul este intr-o stare buna. Mai exista un caz confirmat, azi, tot cu virus de tip B, la Sectia de Diabet. Este vorba despre o femeie in varsta de 60 de ani, care este, deocamdata, intr-o stare buna. Are deja sapte zile de la debut. Cei de la Infectioase nu au avut locuri sa primeasca aceste cazuri\", spun cadrele medicale de la Spitalul \"Sf. Spiridon\" din Iasi.In Iasi, numarul cazurilor de gripa inregistrate este ingrijorator. Chiar daca majoritatea pacientilor care au intrat in contact cu virusul gripal sunt in stare buna, prezentand o forma obisnuita a acestei afectiuni, exista si cazuri grave.Pana acum, la nivelul judetului Iasi, s-au inregistrat trei decese din cauza virusului gripal AH1N1. Totodata, Institutul Regional de Oncologie a declarat carantina dupa ce au fost depistati 11 pacienti care aveau virusul gripal AH1N1. Pe perioada carantinei, personalul medical de la IRO opereaza doar cazurile urgente."}