{"id":640796,"title":"Gica Popescu se implica in organizarea meciurilor de la Euro 2020, dar nu vrea sa fie consilier de stat","content":"Dupa o tacere prelungita legata de implicarea sa în zona guvernamentala în proiectul organizarii la Bucuresti a patru meciuri de la Euro 2020, Gica Popescu a decis sa-si anunte hotarârea. Fostul capitan al echipei nationale a României a solicitat prim ministrului Viorica Dancila eliberarea sa din functia de consilier de stat, acolo unde ar fi primit bani, într-una onorifica, fara sa se retraga din proiect.Implicarea lui Gica Popescu în proiectul de la noi pe care Guvernul României îl gireaza la UEFA , dar în care nu s-a facut pâna acum nimic în afara de documentatie, fusese anuntata de fostul premier Mihai Tudose cu putin timp înainte sa-i fie retras sprijinul politic de catre coalitia de guvernare. Din acel moment nu s-a mai stiut nimic despre situatia lui Gica Popescu.\"Marti, am solicitat Primului Ministru eliberarea din functia de consilier de stat si mutarea în cea de consilier onorific în programul care vizeaza organizarea Campionatului European din 2020. Singurul motiv pentru care doresc sa-mi desfasor activitatea din aceasta pozitie este ca proiectul se leaga de pasiunea vietii mele, fotbalul, si refuz sa fiu platit din bani publici pentru contributia mea. Atât eu, cât si consilierii pe care îi am în echipa mea, vom lucra benevol în cadrul acestui program, pentru ca este o onoare si ne face mare placere. Nu cred ca se poate gasi o motivatie mai mare decât aceea sa lucrezi pentru tara ta la un eveniment de o asemenea anvergura. Pentru a nu lasa loc interpretarilor, mi-am dorit sa va transmit aici pozitia mea oficiala\", a scris Gica Popescu pe contul sau de Facebook."}