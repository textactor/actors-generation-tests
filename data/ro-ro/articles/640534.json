{"id":640534,"title":"S-au deschis inscrierile la Innovation Labs 2018. Doua universitati iesene sunt partenere in proiect","content":"In aceasta perioada, au fost deschise inscrierile pentru participarea la Acceleratorul Innovation Labs 2018, ajuns la cea de-a sasea editie, proiect destinat tinerilor pasionati de tehnologie si inovare digitala care vor sa isi puna ideile în miscare. Programele de mentorat sunt organizate în Bucuresti, Cluj-Napoca, Iasi, Sibiu si Timisoara.Înscrierile sunt deschise studentilor si tinerilor care îsi doresc sa traiasca o experienta a dezvoltarii unui produs tech alaturi de mentori de top, antreprenori si specialisti în ICT si business.Programul, care se va desfasura între 3 martie si 21 mai 2018, este organizat de catre Asociatia Tech Lounge cu sprijinul unor alte entitati private. Innovation Labs 2018 urmareste 7 directii de dezvoltare: Agriculture, Cyber-Security, Fintech, Health & Lifestyle, Retail, Smart Cities si Smart Mobility. Tinerii pornesc de la o idee pe care o rafineaza în cadrul programului de mentorat si o transforma treptat într-un prototip viabil si persuasiv, cu aplicatii în piata.\"Noutatea editiei din acest an este verticala de fintech sustinuta de BRD Groupe Societé Generale, prin care vom cauta si vom aduce la viata idei ce vor modela viitorul industriei de banking si tehnologii financiare\", au aratat organizatorii. Printre partenerii Innovation Labs se afla si o serie de universitati din tara: Universitatea Politehnica din Bucuresti, Universitatea \"Babes-Bolyai\", Universitatea Tehnica din Cluj-Napoca, Universitatea \"Lucian Blaga\" din Sibiu, Universitatea \"Alexandru Ioan Cuza\" din Iasi, Universitatea Tehnica \"Gheorghe Asachi\" din Iasi, Universitatea Politehnica Timisoara si  Universitatea de Vest din Timisoara.Innovation Labs este structurat în trei etape: Hackathon, Boost Day si Demo Day. Intre 12 februarie si 1 martie 2018 are loc perioada de înscrieri pentru Hackathonul din Bucuresti, totul urmand a fi derulat apoi intre 3 si 4 martie, în cadrul Universitatii Politehnice din capitala.Intre 12 februarie si 8 martie 2018 se va derula perioada de înscrieri pentru hackathoanele din Cluj-Napoca, Iasi, Sibiu si Timisoara, acestea urmand a se derula intre 10 si 11 martie. Înscrierea la Hackathon se poate face accesând www.innovationlabs.ro/register."}