{"id":640027,"title":"Tudorel Toader se dezlantuie: Nu m-au lasat sa vorbesc","content":"Ministrul Justitiei, Tudorel Toader, a declarat miercuri seara, la Strasbourg, ca nu este multumit de dezbaterea din plenul Parlamentului European privind modificarile la legile justitiei din Romaniei, spunand ca \"s-a discutat intr-o maniera absoluta politicianista\" si ca afirmatiile facute de comisarul european pentru justitie, Věra Jourová, \"probabil nu emana de la dansa\".\"N-am cum sa fiu multumit, in conditiile in care s-a vazut cu ochiul liber (...) faptul ca s-a discutat intr-o maniera absolut politicianista, cu un pretext de continut juridic. (...) Unii s-au exprimat despre legile justitiei fara sa cunoasca nimic din continutul respectivelor legi\", a spus Toader, adaugand ca va face \"un inventar al neadevarurilor care au fost spuse\" la dezbaterea din Parlamentul European, scrie agerpres.ro.    El a mai afirmat ca are \"ferma convingere ca nu s-a dorit aflarea adevarului\", acuzand in acest sens si faptul ca nu i s-a permis de conducerea Parlamentului European sa ia cuvantul in dezbatere.\"S-a indus din start o confuzie, pentru ca pretextul dezbaterii de astazi l-a constituit proiectul de lege pentru modificarea legilor justitiei, dar s-a vorbit de coruptie. Ori - ar fi trebuit sa stie si vorbitorii - regula este ca atunci cand nu stii ce spui, taci din gura, ca n-ai riscul sa gresesti\", a declarat ministrul justitiei. \"Am convingerea unui discurs absolut politicianist, cu un pretext juridic la fondul caruia nu s-a dorit sa se ajunga. Fond care nu a fost si nu este cunoscut de catre multi dintre vorbitori, probabil ca nici nu i-a interesat\", a adaugat el.Toader a mai spus ca Věra Jourová, comisarul european pentru justitie, care a luat cuvantul in dezbatere din partea Comisiei Europene, \"cunoaste sistemul de justitie din Romania, dar enunturile pe care le-a facut probabil nu emana de la dansa, pentru ca altfel nu cred ca ar fi putut sa faca respectivele afirmatii\". Věra Jourová a reiterat miercuri, in plenul Parlamentului European la Strasbourg, apelul Comisiei Europene ca Parlamentul Romaniei sa deschida dezbaterea privind modificarile la legile justitiei in linie cu recomandarile Bruxellesului si sa obtina un consens si a spus ca executivul comunitar impartaseste ingrijorarile cetatenilor romani care au manifestat in strada."}