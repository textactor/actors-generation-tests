{"id":640668,"title":"Interventii in forta ale pompierilor ieseni. Incendii devastatoare au cuprins mai multe locuinte","content":"Pompierii din cadrul Inspectoratului pentru Situatii de Urgenta (ISU) Iasi au intervenit recent pentru a stinge o serie de incendii izbucnite la unele locuinte din cateva localitati. Pompierii au intervenit atat in municipiul Pascani, cat si in comuna Baltati, dar si in municipiul Iasi, unde s-au inregistrat incendii violente.\"În data de 12 februarie 2018, ora 14:50, Sectia de Pompieri Pascani a intervenit în municipiul Pascani, suburbia Sodomeni, strada Izvoarele, judetul Iasi pentru stingerea unui incendiu izbucnit la o locuinta. Au ars mobilierul din trei camere, trei paturi, doua mese, sase scaune, doua televizoare, un frigider, trei ferestre, trei usi, tavanele din scândura pe o suprafata de aproximativ 120 metri patrati, instalatia electrica aferenta locuintei si astereala din lemn pe o suprafata de aproximativ 120 metri patrati. Cauza probabila a incendiului a fost folosirea intentionata a sursei de aprindere pentru a genera incendiul. În data de 12 februarie 2018, ora 15:15, Sectia de Pompieri Târgu Frumos a intervenit în comuna Baltati, satul Madarjesti, pentru stingerea unui incendiu izbucnit la o locuinta. Au ars mobilierul din dormitor, aproximativ 60 kilograme textile si aproximativ 10 metri patrati lambriu. Cauza probabila a incendiului conductor, cablu electric defect, neizolat corespunzator sau cu izolatia deteriorata în urma unei actiuni mecanice ori fizice\", au metionat reprezentantii Inspectoratului pentru Situatii de Urgenta Iasi. Pompierii au intervenit si in alte cazuri din judet.\"În data de 12 februarie 2018, ora 21:58, Detasamentul 1 de Pompieri Iasi a intervenit în municipul Iasi, pentru stingerea unui incendiu izbucnit la o locuinta. A ars funinginea din interiorul cosului de fum. Cauza probabila a incendiului a fost un cos, canal, burlan de fum necuratat de funingine. În data de 12 februarie 2018, ora 23:43, Sectia de Pompieri Pascani a intervenit in comuna Motca, satul Boureni, pentru stingerea unui incendiu izbucnit la o locuinta. Au ars doua usi din lemn, doua ferestre din lemn, doua paturi, aproximativ 100 kilograme materiale textile, 50 metri patrati, planseu din scândura si aproximativ 70 metri patrati astereala din lemn. Cauza probabila a incendiului a fost un cos, canal, burlan de fum amplasat ori neprotejat termic fata de materialul combustibil\", au mai aratat cei de la ISU Iasi."}