{"id":640874,"title":"Dezvaluiri fara precedent! O fosta consiliera a lui Donald Trump rupe tacerea","content":"Vicepresedintele american Mike Pence este \"infricosator\" si \"crede ca Iisus ii transmite ce sa spuna\", afirma o fosta consiliera a presedintelui Donald Trump, scrie AGERPRES, citand cotidianul britanic The Independent. Omorosa Manigault Newman, care si-a parasit in decembrie postul din cadrul administratiei de la Casa Alba, le-a atras atentia criticilor lui Donald Trump in legatura cu o suspendare a acestuia, deoarece acest lucru ar insemna ca Pence, care este o persoana 'extrema', ar prelua presedintia. \"Pot sa spun ceva? Oricand de rau credeti ca este cu Trump, ar trebui sa va faceti griji in legatura cu Pence\", a spus luni Omorosa Manigault Newman, in cadrul versiunii americane a show-ului televizat Big Brother, unde este participanta. \"Toti cei care isi doresc o suspendare s-ar putea sa fie nevoiti sa isi reconsidere vietile. Veti ajunge sa regretati perioada lui Trump daca Pence ar deveni presedinte. Este o persoana extrema\", a declarat ea. \"Sunt crestina si il iubesc pe Iisus. Insa el crede ca Iisus ii transmite ce sa spuna, iar eu zic: 'Iisus nu a spus asta'. Infricosator\", a adaugat ea. Omorosa Manigault Newman, fost director de comunicatii la Biroul de Relatii Publice din cadrul Casei Albe, a atras de asemenea atentia asupra masurilor de represiune impuse imigrantilor de administratia Trump.  \"Au loc masuri de represiune, iar ele sunt agresive si intentionate si s-ar putea inrautati - insa nu vreau sa ma intelegeti gresit, si administratia Obama era agresiva in privinta expulzarilor\", a mai spus ea. Omorosa Manigault Newman, in varsta de 44 de ani, a sustinut ca ea si-a dorit sa renunte la postul de la Casa Alba dupa un an de la preluarea lui, desi au existat informatii ca a fost fortata sa demisioneze de seful cancelariei, John Kelly. Dupa ce si-a parasit postul de la Casa Alba in decembrie, Omorosa Manigault Newman, care a fost concurenta in show-ul 'The Apprentice' pe care l-a moderat Trump, a recunoscut ca a fost deranjata de unele lucruri din cadrul administratiei Trump, sugerand ca ar fi vorba de chestiuni legate de rasism.  Trump ar fi ironizat viziunile crestin-evanghelice ale lui Pence in privinta avortului si drepturilor persoanelor LGBT de-a lungul presedintiei sale. Conform The New Yorker, Trump a glumit spunand ca Pence 'vrea sa ii spanzure' pe toti homosexualii."}