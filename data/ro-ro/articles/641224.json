{"id":641224,"title":"Iesenii, in siguranta. Sute de camere de supraveghere vor fi montate prin oras","content":"Municipalitatea intentioneaza montarea a sute de camere de supraveghere video in zonele cu potential de pericol la adresa locuitorilor Iasului. Sunt luate in calcul 333 de adrese care vor fi monitorizate permanent, in special parcurile, esplanadele, intrarile si iesirile din oras, spitalele, scolile, gradinitele, liceele, pietele agroalimentare, parcurile de joaca pentru copii, zonele de agrement.Indicatorii tehnico – economici ai „Sistemului integrat de supraveghere video pentru cresterea sigurantei sociale si prevenirea criminalitatii in spatiile publice ale Municipiului Iasi” vor fi analizati in cadrul sedintei extraordinare a Consiliului Local de luni, 19 februarie.Valoarea totala a investitiei se ridica la 54.624.533 de lei cu TVA, sistemul de supraveghere urmand a fi realizat in doi ani.Sistemul de monitorizare video va asigura inregistrarea permanenta a imaginilor si arhivarea acestora in vederea utilizarii ulterioare ca mijloc de probatiune, precum si minimizarea timpului de transmitere a evenimentelor, dupa caz. Prin intermediul acestei ample retele de supraveghere, vor fi monitorizate permanent zonele publice in vederea reducerii infractionalitatii, obiectivele turistice, elementele decorative si mobilierul urban si utilitar, vehiculele care intra si ies din oras, prin inregistrarea automata a numerelor de inmatriculare si a parametrilor de trecere (data, ora, informatii specifice etc.).Gratie sistemului de monitorizare video vor fi imbunatatiti timpii de interventie in cazul sesizarii unor evenimente care perturba ordinea publica, vor fi gestionate cu o mai mare usurinta situatiile in care se constata actiuni ilegale, vor fi identificate si stopate din faze incipiente conflictele sociale si prevenite situatiile contraventionale, iar identificarea persoanelor aflate in urmarire sau a celor care desfasoara activitati ilegale va fi mai rapida.Principala solutie tehnica de realizare a investitiei o reprezinta un sistem de supraveghere integrat digital, folosind camere video digitale si retea de comunicatii IP. Atat camerele video, cat si retelele de comunicatii vor fi instalate pe domeniul public. Centrul de tele-supraveghere pentru sistemul integrat propus va fi instalat intr-o cladire aflata in proprietatea Primariei Municipiului Iasi, spatiul urmand sa fie dezvoltat si echipat corespunzator."}