{"id":640576,"title":"Ora la care e cel mai bine sa bei cafeaua","content":"Multi dintre noi cred ca o cana de cafea tare imediat ce deschid ochii dimineata este cea mai buna metoda de a se energiza. Ei bine, oamenii de stiinta americani de la Universitatea din Bethesda, Maryland, spun ca ar trebui sa asteptam pana in jurul orei 10.30 pana la prima ceasca de cafea. De fapt, specialistii spun ca, pentru cei mai multi dintre noi, orice moment intre 9.30 si 11.30 este bun pentru a bea cafeaua. Explicatia este ca substanta de baza din cafea – cafeina – interactioneaza cu un hormon-cheie pentru reglarea ceasului nostru intern si pentru mentinerea starii de alerta – cortizolul, potrivit „The Telegraph“, citeaza adevarul.ro.Nivelul cortizolului in organism este ridicat in mod natural imediat ce ne-am trezit dimineata si poate sa ramana ridicat vreme de inca o ora dupa ce ne-am dat jos din pat. Cea mai mare cantitate de cortizol se regaseste in corpul nostru intre orele 8.00 si 9.00 dimineata. Prin urmare, in acest interval nu avem nevoie de ajutoare.De-abia dupa aceea intervine nevoia de cafeina, care are rolul de a stimula productia de cortizol in organism in momentul in care ea, in mod natural, scade, spune neurocercetatorul Steven Miller. El argumenteaza ca daca bem cafea atunci cand nivelul cortizolului este deja crescut, organismul tinde sa dezvolte rezistenta la cafeina respectiva. Mai precis, pentru a-si face efectul, vom simti nevoia sa bem o cafea mai tare sau sa crestem cantitatea de cafea. „Unul dintre principiile-cheie ale farmacologiei este utilizarea medicamentelor la momentul oportun al zilei, cand organismul il poate procesa optim. Altfel, putem dezvolta rezistenta la tratamentul respectiv si vom avea nevoie de doze mai mari“, subliniaza neurocercetatorul. „Pe langa varful nivelului de cortizol dintre orele 8.00 si 9.00 dimineata, mai exista inca doua astfel de momente ale zilei: intre pranz si ora 13.00 si intre 17.30 si 18.30“, completeaza specialistul."}