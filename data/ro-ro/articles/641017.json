{"id":641017,"title":"UPDATE / Alerta la Iasi! Se surpa pietonalul Stefan cel Mare! Atentie maxima in zona - FOTO, VIDEO","content":"UPDATE: Reprezentantii municipalitatii iesene au oferit explicatii cu privire la suprarea survenita pe pietonalul Stefan cel Mare. \"Din primele verificari, se pare ca este vorba de o zona „deranjata” de sapaturile si umpluturile rezultate in urma executarii retelelor de alimentare cu apa si canalizare in perioade anterioare. De mentionat ca in subteranul axului pietonalului Stefan cel Mare si Sfant este o conducta de canalizare de 2000 mm diametru, care nu a fost afectata in urma surparii. Dupa securizarea perimetrului a fost anuntata Directia Judeteana pentru Cultura, Culte     si Patrimoniul Cultural National Iasi, care a trimis o comisie formata din doi specialisti (Virgil Babii – directorul Directiei si Bobi Apavaloaei – consilier superior in cadrul Directiei), care au analizat situatia din teren. In vederea remedierii surparii, Primaria Municipiului Iasi a propus realizarea unei umpluturi din balast stabilizat si pietris, respectiv refacerea pavajului deteriorat. Comisia a aprobat masurile propuse de municipalitate, cu conditia ca eventualele descoperiri de obiecte arheologice pe perioada lucrarilor sa fie raportate catre Directia Judeteana pentru Cultura, Culte si Patrimoniul Cultural National Iasi. Lucrarile de refacere au demarat in cursul zilei de astazi, 16 februarie, imediat dupa ce Directia de Judeteana de Cultura, Culte si Patrimoniul Cultural National Iasi a emis avizul\".UPDATE: Lucratori din cadrul serviciilor subordonate Primariei au imprejmuit zona afectata cu garduri metalice.Incident neasteptat petrecut vineri la Iasi. O groapa de o adancime semnificativa a aparut ca de nicaieri pe pietonalul Stefan cel Mare, explicatiile pentru aceasta surpare fiind inexistente pana la acest moment. Tot ce se poate constata este ca autoritatile au sesizat existenta acesteia si au inconjurat zona cu banda si o banca.Bulevardul din centrul orasului a suferit schimbari in vara anului 2012, atunci cand municipalitatea a decis restrictionarea permanenta a accesului auto si montarea de piatra cubica, in loc de asfalt. Unii localnici spun ca sub cea mai circulata artera urbana din Iasi ar exista tunele vechi."}