{"id":640205,"title":"Bucatar scolit la Londra, se intoarce in Romania: „Am lucrat un an fara bani. Am plecat din cauza...","content":"Plecat acum sapte ani sa-si continue studiile la Londra, Radu Ionescu a descoperit arta gatitului dupa ce a absolvit cursurile de Global Business Management la Regent’s University si un master in marketing la University of Westminster. El a decis sa aplice la Institutul Le Cordon Bleu din Londra, una dintre cele mai mari scoli de arta culinara din lume, a fost acceptat si a devenit unul dintre cei mai tineri romani absolventi ai cursului Grand Diplome de Cuisine & Patisserie.A urmat apoi un master in bucataria moleculara si restaurant management la acelasi institut, in paralel lucrand in bucatariile unor restaurante din capitala britanica, printre care si in cel al celebrului Ollie Dabbous. La finele anului 2016, el a luat hotararea de a se intoarce acasa, unde vrea sa deschida un restaurant pe una dintre stradutele din zona Dorobanti, din Bucuresti.Intr-un interviu publicat de Horeca Insight, Radu Ionescu povesteste despre viata la Londra, motivele care l-au determinat sa se intoarca in Romania si despre proiectul sau din capitala Romaniei.„Dupa ce am terminat prima parte a cursurilor Cordon Bleu, de basic, am decis sa ma angajez, cu CV-ul in mana, de data aceasta, la un hotel de 5 stele – The Bloomsbury. Bucataria avea o echipa de patru oameni care deservea circa 350 de oameni zilnic, iar eu nu aveam un post anume, eram „omul bun la toate”. Lucram numai duminica, de la 7 dimineata pana la 1-2 noaptea”, a marturisit el despre prima slujba in bucatarie, la Londra.„Dupa multe incercari, intr-un final, am ajuns la Dabbous, de altfel, restaurantul meu favorit din Londra. Proprietarul sau, Ollie Dabbous, castigase cam tot ce era de castigat in materie de concursuri ca bucatar pana sa implineasca 30 de ani. Aici am avut parte de o experienta mai mult decat speciala”, a declarat Radu Ionescu. Timp de 16 ore a sortat busuioc, leustean si rozmarin, dupa care i s-a spus ca nu pot angaja oameni noi pana cand nu pleaca cineva. „Aceea a fost ziua in care am decis ca vreau sa am proiectul meu, indiferent cat de micut este”, spune bucatarul roman.Initial, a vrut sa faca asta in Londra, unde sa aiba un boutique cu maxim zece mese. Dupa care, a primit un mesaj de la Ollie Dabbous care ii propunea un contract pe trei ani cu incepere de a doua zi. A acceptat sa mearga cateva saptamani, care „s-au transformat intr-un an de zile, fara pauze, fara salariu”.„Pe langa asta, din pacate, am avut parte de un comportament ostil din partea colegilor, care nu intelegeau ce caut acolo. In ziua in care am plecat de la Dabouss, cred ca era sfarsitul lui 2015, am cedat in urma tuturor greutatilor si rautatilor indurate in acel an. Am venit acasa pentru o vacanta de doua saptamani, si atunci am avut un declic: mi-am spus ca ok, am fost plecat atatia ani, nu ma uit in spate cu regret, dar indiferent unde va duce cariera aceasta, vreau sa stiu ca o incep cu un proiect acasa”, a decis Radu Ionescu.Restaurantul din Bucuresti va avea aproximativ 90 de locuri si o terasa de circa 37-38 de locuri, spune el.\n "}