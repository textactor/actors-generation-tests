{"id":640114,"title":"Noi pasi pentru proiectul Spitalului Regional de Urgenta","content":"Municipalitatea ieseana a parcurs noi etape în obtinerea avizelor necesare construirii Spitalului Regional de Urgenta. Recent, proiectul a primit aviz favorabil în sedinta din aceasta saptamâna a Comisiei de Urbanism a Consiliului Local Iasi, fiind facut un pas pentru implementarea proiectului.\"Toata lumea se întreaba când va fi realizat Spitalul Regional de Urgenta, dar pentru a identifica un termen de realizare, trebuie sa stim exact unde ne aflam si ce mai avem de facut. Pâna în momentul de fata, terenul a ajuns la Ministerul Sanatatii, a fost inventariat în domeniul public al statului român pe o suprafata de 12 hectare situata în zona Moara de Vânt. A fost parcurs pasul de avizare al Planului Urbanistic Zonal de catre Comisia de Urbanism a municipiului Iasi, a fost emis avizul de oportunitate, s-a facut si etapa de informare a publicului. De asemenea, dintre cele 20 de avize necesare, au fost obtinute cele de la ApaVital, E.On Energie, E.On Gaz, Telekom, Salubris, Comisia de Versanti, ANIF, Comisia de circulatie. A fost elaborata si documentatia pentru Autoritatea Aeronatica Româna, pe care o actualizam exact cu noile conditii pe care le-a transmis proiectantul. A fost depusa documentatia la ISU, GIS Cadastru, Protectie Civila si Agentia de Mediu, au fost facute ridicarea topografica si studiul geo. Dupa ce obtinem si aceste avize, vom depune documentatia si pentru acordul unic de la Consiliul Judetean, unde speram sa se miste lucrurile într-o viteza rezonabila. Mentionez ca aceste avize le depunem în numele Ministerului Sanatatii. Dupa acest demers si obtinerea tuturor avizelor, lucru care nu va dura mai mult de o luna, toata documentatia va fi depusa la Consiliul Judetean, dupa care va intra spre aprobare în Consiliul Local\", a spus primarul Mihai Chirica."}