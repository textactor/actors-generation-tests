{"id":640404,"title":"Cerere URIASA de BILETE pentru spectacolul \"Spargatorul de nuci\" al Operei Nationale Romane din Iasi! VESTE...","content":"Ca urmare a cererii mari de bilete la cele trei reprezentatii ale premierei \"Spargatorul de nuci\" de P.I. Ceaikovski, Opera Nationala Romana (ONRI) Iasi a decis programarea a înca o reprezentatie. Aceasta va avea loc marti, 6 martie 2018, începând cu ora 18:30 in Sala Mare a Teatrului National (TNI) \"Vasile Alecsandri\".Biletele de intrare la acest spectacol vor fi puse în vânzare maine, 12 februrarie 2018, de la ora 12:00. Tichetele pot fi achizitionate de la Agentia Operei, situata în Foaier si de pe site-ul www.operaiasi.ro.\"Celebrul balet al lui Piotr Ilici Ceaikovski, care a cucerit inimile si a trezit imaginatia spectatorilor de toate vârstele, din întreaga lume, se va regasi si în repertoriul Operei iesene. Astfel, duminca, 25 februarie, de la ora 18:30, va asteptam la premiera spectacolului <<Spargatorul de nuci>> a carui coregrafie o semneaza celebra balerina, artist emerit, Ileana Iliescu. Va interpreta baletul Operei Nationale Române Iasi, iar conducerea muzicala îi apartine maestrului Ciprian Teodorascu. Transpus cu succes de-a lungul timpului în balet pe gheata, film artistic, desen animat ori carte ilustrata, magicul balet în doua acte gliseaza elegant pe partitura compozitorului rus, având la baza basmul omonim semnat de Alexandre Dumas. Din respect pentru actul artistic si fata de ceilalti spectatori, accesul în sala de spectacole a copiilor cu vârsta mai mica de sapte ani nu este permis\", au transmis cei de la ONRI."}