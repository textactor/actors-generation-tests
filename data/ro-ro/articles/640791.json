{"id":640791,"title":"VIDEO! Sistemul VAR nu e perfect! Controversa in Portugalia din cauza probei video: gol ANULAT GRESIT!","content":"Sistemul de asistenta video pentru arbitri (VAR) a starnit o controversa in Portugalia, dupa ce federatia lusitana (FPF) a anuntat ca a determinat anularea eronata a unui gol la un meci din prima liga, relateaza Reuters. FPF a precizat intr-un comunicat ca ''a existat o actiune la care echipa de arbitri a interpretat gresit protocolul VAR, ceea ce a condus la anularea gresita a unui gol'', fara a preciza insa despre ce meci este vorba. Descrierea coincide insa cu un incident petrecut in meciul Sporting Lisabona - Feirense (2-0) de duminica.La acel meci, Seydou Doumbia (Sporting) a marcat un gol in minutul 18, care apoi a fost anulat de sistemul VAR, din cauza unui fault comis de coechipierul sau Bruno Fernandes cu 20 secunde mai devreme, in propria jumatate de teren. Intre acel fault si marcarea golului, Sporting a pierdut insa posesia balonului, inainte de a recupera mingea din nou, iar FPF sustine ca arbitrul nu ar fi trebuit sa deruleze faza atat de mult inapoi. Protocolul VAR precizeaza ca daca o echipa comite un fault in timpul unei faze de atac si ca rezultat inscrie un gol sau obtine un penalty, golul sau penalty-ul trebuie anulat si se acorda faultul, a precizat FPF.International Football Association Board, intr-o recenta precizare pentru arbitrii lusitani, a definit actiunea de atac ca o miscare ce se deruleaza rapid spre poarta adversa. Dar, a precizat FPF, daca o echipa paseaza mingea inapoi sau adversarul intra in posesia balonului, asa cum a facut Feirense, atunci orice s-a intamplat inainte nu mai poate fi considerata ca parte a aceluiasi atac. Prin urmare, Sporting a initiat un nou atac, iar acel fault comis intr-o faza anterioara nu mai trebuia luat in consideratie.Intr-un alt incident bizar din Portugalia, petrecut saptamana trecuta, la meciul Aves - Boavista, gazdele au marcat un gol si cand s-a dorit verificarea unei posibile pozitii de ofsaid, sistemul VAR nu a putut fi utilizat din cauza ca o camera video de pe teren era acoperita cu steagul unui fan. IFAB va decide pe 3 martie daca va aproba utilizarea sistemului VAR la CM 2018 din Rusia."}