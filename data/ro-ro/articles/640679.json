{"id":640679,"title":"Luna viitoare, medicii neurochirurgi din Iasi ar putea opera cu cel mai avansat sistem de imagistica...","content":"Reprezentantii Comisiei Nationale pentru Controlul Activitatilor Nucleare (CNCAN) s-au deplasat la Spitalul \"Prof. Dr. Nicolae Oblu\" (Neurochirurgie) din Iasi pentru autorizarea celui mai modern sistem de operatie in domeniul neurochirurgiei si chirurgiei spinale din zona de sud-est a Europei. O-Arm2 este cel mai avansat sistem de imagistica intraoperatorie la nivel mondial.\"Reprezentantii de la CNCAN ne-au eliberat autorizatia de amplasare a sistemului O-Arm2. Urmeaza sa obtinem autorizatia de functionare. Cred ca intr-o luna de zile, medicii vor putea folosi sistemul O-Arm2. Acest echipament de imagistica chirurgicala multidimensional ofera o mare precizie pentru procedurile chirurgiei spinale si nu numai. Astfel, putem efectua interventii chirurgicale de inalta precizie, creste nivelul de siguranta si protectie pentru pacient, dar si pentru medic. Sistemul O-Arm2 ofera posibilitatea investigarii pacientului intraoperator, fiind posibila vizualizarea zonei unde actioneaza neurochirurgul in 3D si alegerea traiectoriei optime, minim invazive de abordare. Durata interventiei chirurgicale este mult redusa si reusita este de suta la suta\", a declarat dr. Florin Gramada, purtator de cuvant la unitatea medicala mentionata."}