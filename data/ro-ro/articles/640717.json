{"id":640717,"title":"Antibiotice care ar putea distruge bacteriile rezistente la medicamente, descoperite in mostre de sol","content":"O echipa de cercetatori americani a descoperit in mostre de sol o noua familie de antibiotice, informeaza BBC.Compusii naturali ar putea fi utilizati pentru combaterea infectiilor greu de tratat, spera echipa de la Universitatea Rockefeller din New York.Testele au demonstrat ca acesti compusi, numiti malacidine, vindeca mai multe afectiuni bacteriene care au devenit rezistente la majoritatea antibioticelor existente, printre acestea numarandu-se superbacteria Staphylococcus aureus rezistent la meticilina - SARM (Methicillin-resistent Staphylococcus aureus - MRSA).Expertii sustin ca lucrarea, publicata in jurnalul Nature Microbiology, ofera o noua speranta in cursa inarmarii cu antibiotice.Afectiunile rezistente la medicamente reprezinta una dintre cele mai mari amenintari la adresa sanatatii globale. Acestea sunt raspunzatoare de moartea a circa 700.000 de persoane anual la nivel mondial, motiv pentru care este necesara identificarea de urgenta a unor noi tratamente.In sol se gasesc milioane de microorganisme diferite care pot produce o multime de compusi cu potential terapeutic, inclusiv noi antibiotice.Echipa de cercetatori condusa de doctor Sean Brady a utilizat o tehnica de secventiere pentru analiza a peste o mie de mostre de sol prelevate de pe teritoriul Statelor Unite. Cand oamenii de stiinta au descoperit malacidine in mai multe dintre acestea au banuit ca ar putea fi vorba de o descoperire importanta.In prezent, cercetatorii lucreaza la imbunatatirea acestui tratament.″Este imposibil de spus cand, sau daca, descoperirea unui antibiotic in prima etapa, cum este cazul malacidinelor, va avansa pana la testele clinice″⁣ a declarat doctor Brady. ″⁣Este un drum lung si anevoios de la descoperirea initiala a unui antibiotic pana la entitatea utilizata clinic″⁣, a adaugat el.Profesor Colin Garner din cadrul Institutului pentru cercetare in domeniul antibioticelor din Marea Britanie, a declarat ca descoperirea noilor antibiotice cu potential in tratarea infectiilor cu bacterii gram-pozitive precum SARM este o veste buna, insa nu ar rezolva cea mai presanta necesitate. ″Preocuparea noastra o reprezinta asa-numitele bacterii gram-negative care sunt greu de tratat si a caror rezistenta (la medicamente) este in crestere″⁣, a subliniat el.″Bacteriile gram-negative cauzeaza pneumonie si infectii ale sangelui, de tract urinar si dermatologice″⁣, a adaugat Garner."}