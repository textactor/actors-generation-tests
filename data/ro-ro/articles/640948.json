{"id":640948,"title":"LUPTA in DOI pentru sefia Bibliotecii Centrale Universitare Iasi! Rectorul interimar de la Cuza:...","content":"Ieri, s-a derulat sedinta Senatului Universitatii \"Alexandru Ioan Cuza\" (UAIC) din Iasi ce a vizat validarea dosarelor celor doi candidati aflati in competitia pentru ocuparea directoratului Bibliotecii Centrale Universitare (BCU) \"Mihai Eminescu\".Astfel, in urma votului senatorilor cuzisti prezenti, dosarul prof. univ. dr. Lucian Leustean de la Facultatea de Istorie a fost votat in unanimitate, in timp ce dosarul conf. univ. dr. Ioan Milica de la Facultatea de Litere a fost votat la fel, doar cu o singura abtinere. Astfel, ambele dosare vor fi trimise de catre conducerea Universitatii Cuza la Ministerul Educatiei Nationale (MEN), entitate care va organiza concursul pentru acest post.\"Sedinta Senatului a avut ca punct important pe ordinea de zi: acordarea recomandarii prevazute de art.5/ alin 1/ litera d din Ordinul nr.5660/26 octombrie 2016 privind aprobarea Metodologiei de organizare si desfasurare a concursului sau examenului pentru ocuparea functiilor de director general si director general adjunct la Bibliotecile Centrale Universitare, necesare domnului prof. univ. dr. Lucian Leustean si domnului conf. univ. dr. Ion Milica în vederea participarii la concursul pentru ocuparea postului de Director General la Biblioteca Centrala Universitara \"Mihai Eminescu\" din Iasi. Ca observatii: ambele propuneri au primit votul Senatului, concursul va fi organizat de MEN. Conducerea executiva a UAIC nu s-a implicat în procedura, obligatia noastra a fost de a posta un comunicat pe site-ul Universitatii prin care s-a anuntat înscrierea la posibilul concurs «având în vedere blocarea posturilor» sau numirea unui director interimar de catre MEN. În termenul legal precizat în comunicat, au fost depuse doua dosare, pe care noi nu le-am analizat, nefiind obligatia noastra si nedorind sa ne antepronuntam în vreun fel. Consideram ca ar fi benefic ca aceasta functie importanta sa fie ocupata de un coleg din Universitatea noastra, în bunul obicei statuat pâna acum\", a precizat prof. univ. dr. Mihaela Onofrei - rector interimar respectiv Ordonator de Credite la Cuza."}