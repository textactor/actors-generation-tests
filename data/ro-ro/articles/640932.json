{"id":640932,"title":"Narcisa Lecusanu acuza implicarea politicului la alegerile pentru sefia FRH. \"A spus asta? Sa-si asume\"","content":"A fost mâna politicului, sustine Narcisa Lecusanu, care a pierdut alegerile pentru presedintia Federatiei Române de Handbal, cu un vot mai putin decât actualul presedinte, Alexandru Dedu, 100 la 99.\"Sincer, m-am asteptat sa fie o lupta pentru ca stiu ce s-a întâmplat în ultimul timp, stiu telefoanele din spate care s-au dat, însa ma bucur ca a existat un tur 2 si m-am bucurat extraordinar de mult ca, în fata Adunarii Generale, am simtit ca oamenii ma apreciaza si asta e un lucru minunat pentru mine. Probabil ca as fi putut suna mai multi si vorbi mai mult cu oamenii, desi stiu sigur ca au existat telefoane din spate ale unor politicieni, chiar daca Robert Licu a spus ca eu am facut parte dintr-un guvern politic, eu am facut parte dintr-un guvern tehnocrat si am fost sunata de o mare sportiva, ma refer la Elisabeta Lipa, ca si ministru. (...) Da, am informatii si asta e. e foarte bine ca are sprijinul asta, probabil ca si lucrurile astea trebuie sa functioneze\", a spus Narcis Lecusanu.Întrebat ce parere are despre acuzele Narcisei Lecusanu, Dedu a spus: \"Mi se pare o întrebare tendentioasa, nu îsi are locul. A spus asta Lecusanu? Sa-si asume atunci aceste lucruri, e treaba ei. E un semnal foarte bun ca jumatate plus 1 m-au vrut. A fost palpitant, dar nu am avut emotii niciodata\", a replicat Alxandru Dedu.Vechiul si totodata noul presedinte, Alexandru Dedu, se declara dispus sa colaboreze cu contracandidatii sai de miercuri, Narcisa Lecusanu si Robert Licu.\"Deja am facut public în fata Adunararii Generale ca vreau sa colaborez cu contracandidatii mei, pentru ca am sesizat unele puncte interesante în programele lor. O sa ne întâlnim, o sa stam de vorba si sper din suflet sa vina sa puna umarul si sa faca ce au propus\".\nCu toate acestea, Lecusanu e sceptica în privinta unei viitoare colaborari cu Dedu.\n\"Daca n-am putut colabora în primii doi ani când a fost presedinte, e greu sa cred ca voi colabora în urmatorii patru ani, nu stiu, vom vedea. Nu stiu cum vedeti dvs colaborarea, atâta timp cât eu am fost la doua congrese internationale, european si mondial, si nu am facut parte din delegatie atâta timp cât am fost propusa sa candidez ca membru în Comisie si, automat, executiv. Nu stiu, vom vedea. E mai usor sa declaram, mai greu sa facem.\", a raspuns Lecusanu.Alexandru Dedu, în vârsta de 46 de ani, este presedintele FR Handbal din februarie 2014. A mai candidat si Robert Licu (48 de ani), eliminat în primul tur al alegerilor, dupa ce a primit doar sase voturi. În primul tur, Dedu, a primit 99 de voturi, iar Lecusanu 94."}