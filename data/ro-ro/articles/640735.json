{"id":640735,"title":"Crestere surprinzatoare pe piata imobiliara! Iasul, pe locul doi la vanzarile de apartamente. Ai aici toate...","content":"In luna ianuarie 2018, au fost vandute, la nivelul intregii tari, 39.482 de imobile. Numarul caselor, terenurilor si apartamentelor care au facut obiectul contractelor de vanzare-cumparare, la nivel national, in prima luna a acestui an este cu 16.315 mai mare fata de luna ianuarie 2017, potrivit unor statistici intocmite de Agentia Nationala de Cadastru si Publicitate Imobiliara (ANCPI).Cele mai multe vanzari de imobile au fost inregistrate, in luna ianuarie 2018, in Bucuresti – 4.931, Iasi – 2.431 si Cluj – 2.374. Judetele cu cele mai putine imobile vandute in aceeasi perioada sunt Olt – 274, Salaj – 217 si Tulcea – 185.Numarul ipotecilor, la nivel national, in luna ianuarie 2018, a fost de 16.316, cu 5.406 mai mare fata de luna ianuarie 2017. Cele mai multe operatiuni de acest gen au fost inregistrate, luna trecuta, in Bucuresti – 3.076, Cluj – 1.270 si Ilfov – 1.250. La polul opus, se afla judetele Teleorman – 53, Gorj – 39 si Salaj – 31.Judetele in care au fost vandute cele mai multe terenuri agricole in prima luna din 2018 sunt Arad – 633, Timis – 614 si Braila - 473.Cea mai exclusivista zona din Iasi ramane Copou, unde cererea este foarte mare dar nu prea sunt proiecte, in ideea ca se construieste putin din cauza lipsei de teren. Imobilele care se construiesc in aceasta zona se vand in stadiul de proiect."}