{"id":640569,"title":"S-a vandut! Doi turci au pus mana pe cel mai ravnit loc din Iasi. Suma platita e de ordinul milioanelor de...","content":"• Unul dintre cele mai cunoscute complexe rezidentiale din Iasi a fost vandut la licitatie pentru o suma uriasa • Doi turci sunt noii proprietari ai cartierului de blocuri din Tatarasi • Iesenii care locuiesc deja acolo regreta alegerea facuta • \"Am investit inca 15.000 de euro pe langa banii platiti pe apartament sa pot trai decent\", spune unul dintre locatarii cartierului din TatarasiCartierul Green Park, aflat in zona Tatarasi spre Ciric a fost vandut luna trecuta. Complexul a fost o perioada de cativa ani intr-o situatie dezastruoasa, blocurile fiind intr-o stare jalnica, nefiind ocupate in intregime. Noul proprietar al blocurilor a platit 8 milioane de euro pentru cladirile aproape parasite. Lichidatorul judiciar al SC Future Investitii Imobiliare SRL,  Maestro SPRL, a notificat tranzactia, iar cumparatorul reprezinta compania SC Inter-Doga SRL, societatea detinuta de doi turci.\"S-a vandut, dar nu pot sa va dau detalii prin telefon. Va rog sa-mi trimiteti intrebarile prin email si o sa va raspund\", a spus Alice Matache, reprezentnt al Maestro SPRL. Imediat dupa efectuarea tranzactiei, noii proprietari s-au mutat intr-un birou din complexul Green Park. \"Acum nu sunt aici, dar de obicei, stau la birou. Sunt doi turci, cumnati. Unul are blocul din capat, iar celalalt, restul\", a spus unul dintre locatarii din complex.Reprezentantii SC Inter-Doga SRL nu au putut fi contactati telefonic de reporterii BZI. Firma a cumparat 181 de apartamente din cele 6 blocuri, dar si parcarile subterane. Acum, cei doi turci trebuie sa vanda toate apartamentele cat mai repede pentru a-si recupera banii platiti sau macar o parte dintre ei, insa sansele sa fie vandute rapid sunt minime intrucat locatarii spun ca toti cei care au venit si s-au interesat de un apartament in acest complex au facut cale intoarsa.Cei care locuiesc deja in aceste apartamente din complexul Green Park spun ca regreta ca au cumparat aceste locuinte. Problemele pe care le-au intampinat de-a lungul anilor i-au determinat sa isi doreasca sa se mute cat mai repede.\"Si astazi m-as muta daca as putea sa-l vand si sa cumpar altul. Cand l-am luat, am platit vreo 40.000 de euro si am mai bagat pe parcursul anilor inca 15.000. Acum as vrea sa-l dau cu 33.000 desi nu vrea nimeni sa-l ia. Am vrut sa traiesc decent si am mai scos bani din buzunar, dar nimeni nu vrea sa-l cumpere la pretul asta. Am auzit ca unii au platit avans sa mai ia aici apartamente. Ii sfatuiesc sa se mai gandeasca o data. E igrasie, mai ales la apartamentele de la parter, nu sunt locuri de parcare pentru ca nu au deschis parcarea subterana. Nu mai zic de problemele cu apa, cand nu am avut deloc apa la robinet cu zilele. Sunt apartamente bune, la preturi acceptabile, in alte zone din Iasi\", a spus Mihai C,. unul dintre locatarii Green Park.Un alt locatar spune ca au venit mai multe persoane si s-au interesat de apartamentele de la Green Park. \"Au venit oamenii si s-au uitat la apartamente. Am inteles ca au fost platite niste avansuri si ca se vor ocupa aproape toate blocurile, dar nu am mai vazut sa se mute cineva de curand in blocul nostru sau in celelalte. Cele mai multe apartamente ocupate sunt in ultimul bloc, unde este si o firma de paza separat de cealalta de la intrare. Acolo stiu ca sunt chiriasi\", a mai spus unul din locatarii Green Park.Firma care detinea complexul, Future Investitii Imobiliare SRL a intrat in insolventa si trebuie sa achite datorii uriase. Acestea se ridica la 112.159.237 lei, aproximativ 24,3 milioane euro, iar creditorii garantati sunt Banca Nationala a Greciei - 6,059 milioane euro,  Banca Romaneasca SA - circa 8 milioane euro, Inter Doga SRL - 66.927.040 lei. Municipalitatea ieseana are de recuperate taxe si impozite neachitate in valoare de 3.570.946 lei.Israelienii de la SC Future Investitii Imobiliare SRL au demarat in anul 2005 proiectul din zona Ciric, firma fiind infiintata in decursul aceluiasi an. Finantatorii au evaluat investitia la acea data la circa 120 milioane de euro si vorbeau despre construirea unor blocuri gigantice cu 8 si 14 etaje. Atunci se estima ca se va construi un cartier de mari dimensiuni, cu nu mai putin de 14 blocuri de locuinte, care sa beneficieze de un complex comercial, un complex social, cabinete medicale, gradinita si mai multe spatii de joaca.Dintr-un total de 14 blocuri, insa au fost construite 9, dar doar in 7 dintre acestea au fost vandute apartamente clientilor. In blocurile date in folosinta au ramas peste 100 de apartamente nevandute. Majoritatea celor care locuiesc in blocurile din complex s-au mutat in apartamente in anul 2009."}