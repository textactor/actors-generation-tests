{"id":640148,"title":"Compensatii pentru angajatii part-time. Guvernul a aprobat ordonanta care garanteaza mentinerea salariilor...","content":"Angajatii part-time pot rasufla usurati: Guvernul a reparat greseala care ii lasa pe unii dintre ei cu salarii drastic reduse, iar pe altii ii punea in situatia sa aduca bani de acasa pentru plata contributiilor sociale! Ordonanta discutata astazi prevede ca vor plati contributii raportate la veniturile lor, iar diferenta pana la 1900 de lei, cat e salariul minim brut, va fi acoperita de angajator, institutie publica sau companie privata.Maria Nan lucreaza ca ingrijitoare la o scoala din judetul Buzau, cu jumatate de norma, iar acum a aflat ca va primi ca salariu doar 400 de lei, cu aproape 200 de lei mai putin ca in decembrie.In situatia Mariei sunt si alte femei de serviciu din institutii publice sau companii private, dar si angajati cu norma partiala - contabili, bibliotecari sau profesori. De la 1 ianuarie, acestia ar fi trebuit sa achite contributii pentru pensii si asigurari de sanatate de 35% din salariul minim brut pe economie, care e acum 1900 de lei, indiferent de veniturile lor. O situatie care pana si autoritatilor li s-a parut incorecta.Ministerul Justitiei a dat aviz favorabil ordonantei, cu observatia ca unele prevederi ar putea fi considerate neconstitutionale.Patronatele avertizeaza ca modificarea aduce costuri in plus pentru companii, iar unii dintre angajatori ar putea desfiinta contractele part-time pentru a-i plati la negru pe angajati, care astfel ar ramane si fara pensie, si fara asigurare medicala.Un milion 200 de mii de persoane au contracte part-time, iar patronatele estimeaza ca deja aproape 150 de mii de contracte au fost desfiintate din cauza contributiilor marite."}