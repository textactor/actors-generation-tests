{"id":640631,"title":"Schimbare radicala a vremii! Vin ninsorile si viscolul! Iata zonele vizate","content":"Meteorologii anunta ca, in intervalul 13 februarie, ora 20 – 15 februarie, ora 15, vor avea loc precipitatii in extindere, moderate si local insemnate cantitativ si intensificari ale vantului.In intervalul mentionat, precipitatiile vor fi in extindere, dinspre sud-vest si vor cuprinde toata tara. In sudul si in estul teritoriului se vor cumula local 15…20 l/mp si pe spatii restranse, in special la deal si la munte, peste 25…30 l/mp. In Dobrogea va ploua, in Campia Romana vor predomina ploile, in Campia de Vest se vor semnala precipitatii mixte, iar in restul tarii vor fi mai ales ninsori.Se va depune strat de zapada, local consistent in zonele montane si submontane, iar in a doua parte a intervalului si in Moldova.Incepand din seara zilei de miercuri, 14 februarie, precipitatiile vor fi in restrangere catre est-nord-est.Vantul se va intensifica temporar in majoritatea regiunilor. Vor fi perioade de timp cu rafale de 45…55 km/h in sud, in centru si in est, iar la munte peste 70…80 km/h, astfel ca ninsoarea va fi viscolita, iar vizibilitatea scazuta.Vor fi conditii pentru depuneri de polei sau ghetus.De asemenea, pentru intervalul 13 februarie, ora 22 – 14 februarie, ora 11 a fost emis un cod galben de ninsoare.In cursul noptii de marti spre miercuri si in prima parte a zilei de miercuri (13-14 februarie) in Muntii Banatului, in Carpatii Meridionali, apoi si in cei de Curbura, precum si in zona deluroasa din Banat, Oltenia si Muntenia vor fi ninsori insemnate cantitativ si se va depune strat de zapada consistent. Vantul va prezenta intensificari temporare, cu viteze in general de 50…55 km/h, iar la altitudini de peste 1500 m cu rafale de peste 80 km/h, astfel ca vor fi intervale cu ninsoare viscolita si vizibilitate redusa."}