{"id":641228,"title":"Ce dezvaluie scrisul celor de la 'Romanii au talent'. Calinescu, narcisist. Raduleasca se vrea adolescenta...'","content":"Analiza grafologica este folosita pentru a trasa anumite caracteristici de personalitate, pe baza scrisului de mana al unei persoane. Se iau in considerare, in evaluare, criterii precum forma literelor, elementele adaugate acestora, spatiul dintre litere si dintre randuri, inclinarea, dimensiunea sau presiunea scrisului – explica, pentru cotidianul Libertatea, psihologul Cezar Laurentiu Cioc.\nPsihologul a analizat mesajele pe care cei din echipa de la ”Romanii au talent” - Florin Calinescu, Andra, MIhaela Radulescu, Smiley, Andi Moisescu si Pavel Bartos, le-au asezat pe posterul de prezentare al emisiunii.“Florin Calinescu are un scris organizat, fluent, care curge de la sine ca un fluviu fara valuri, cu litere exact de aceleasi dimesiuni. Asta arata statornicie a propriilor idei, a atitudinii, a comportamentului si continuitate in convingeri. E scrisul omului care se schimba greu ca mod de a fi. Sublinierea semnaturii denota accente de personalitate narcisiaca (de parca nu ar sti toata lumea). E ca si cum ai construi soclul propriei statui. Singurul mister e… de ce a scris «pofta mare».”“Mesajul Mihaelei Radulescu ofera publicului ceea vrea sa auda. Este o modalitate de a atinge fanii la coarda sensibila, ca sa faca audienta. Scrisul si semnatura au caractere adolescentine, de scoala generala ori liceu, un semn al tineretii atitudinale, pana la urma. Semnatura este una fara tendinta de a complica si individualiza scrisul, ceea ce inseamna ca se afla intr-un moment al vietii in care vrea sa isi simplifice viata, nu sa si-o complice. E posibil sa treaca printr-un moment de regresie psihologica, sa se intoarca la anii primei tinereti, in care fetele din generatia ei desenau in Oracol. E in acea perioada a vietii in care cauta revenirea la simplitate, iar emisiunile TV sunt doar o sursa de venit, nu de pasiune sau de echilibru psihologic”.“Scrisul Andrei, mesajul si semnatura sunt ale unui om axat pe showbiz si pe conveniente politicoase de la distanta. Ea a invatat ceea ce fanii vor sa auda, de aceea foloseste expresii de tip «Cu drag» sau «Va pup». Semnatura de mari dimensiuni, cu linii frante si serpuite, este a unui om in expansiune, care vrea sa ocupe un loc cat mai mare atat pe hartie, cat si in viata, care vrea sa livreze publicului o cat mai mare parte din activitatea sa. Conform semnaturii, Andra se afla in perioada vietii in care are aceeasi tendinta precum Universul: de a se extinde, de a se expanda.”“Dupa semnatura, Smiley e maestrul complicatiilor si al incalcelilor psihologice. E o semnatura complicata, indescifrabila, care iese in evidenta prin complexitatea detaliilor si multitudinea schimbarilor de directie ale varfului pixului. E semnatura unui om aflat in perioada vietii in care se simte unic, inimitabil. Semnatura denota atentie la detalii fine, dispozitie de a investi multa energie in amanunte marunte. Arata ca semnatura unui om care lanseaza provocari la care doar el are raspunsul si rezolvarea. Dupa semnatura , Smiley e in acel moment al vietii in care isi desface coada ca un paun, ca sa lase sa se vada cat mai multe culori”.“Andi Moisescu are semnatura unui om care nu mai are nimic de dovedit nimanui. E o semnatura de contract, utilitara, practica. Nu a cautat sa iI dea semnaturii o nota aparte, specifica emisiunii TV la care participa. Asta denota ca percepe emisiunea doar ca pe un job care aduce bani. Finalul semnaturii este continuat cu acea linie dreapta care arata disponibilitatea la continuitate, la a merge inainte pe acelasi drum batatorit. E semnatura unui om matur, care nu simte nevoia sa piarda vremea cu detalii fara importanta”.“Pavel Bartos a ales sa se semneze fara mesaj. Este o atitudine centrata pe propria persoana si nu pe public. Se poate interpreta ca pune accent pe crearea unui brand personal. Diferenta mare de dimensiuni intre literele de inceput si urmatoarele arata ca pune accent pe pornirile la drum, pe fazele incipiente, iar pe parcurs isi linisteste entuiziasmul de la inceput, si-l diminueaza. Este semnatura unui om pragmatic”."}