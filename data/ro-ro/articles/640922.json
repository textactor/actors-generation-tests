{"id":640922,"title":"Marea Britanie: Doi romani de 22 de ani si o romanca de 40 de ani, ucisi intr-un tragic accident","content":"Doi tineri romani, ambii in varsta de 22 de ani, si-au gasit sfarsitul intr-un teribil accident produs luni, 12 februarie, pe A427, in Northamptonshire. Ciprian Merla, din Piatra Neamt si prietenul sau, Gheorghe Sofitchi, din Marginea, Suceava, se aflau intr-un autoturism Peugeot 407, cand s-au ciocnit frontal cu un Ford Focus. Masina era condusa de Merla, potrivit unor informatii.In urma accidentului au murit Merla, Sofitchi si Tatiana Chiosa, o romanca de 40 de ani, pasagera in autoturism.O alta persoana se afla in stare grava la spital. Tot in stare grava se afla si barbatul care se afla la volanul autoturismului Ford Focus, scrie Daily Mail. Potrivit acestei publicatii care citeaza politia din Northamptonshire, tragedia a avut loc pe drumul principal, intre Dingley si Market Harborough, la ora 07.20 dimineata. Ciprian si Gheorghe, cunoscut de cei dragi sub numele de „Jony“, erau originari din Romania, dar locuiau in Corby, la nord-est de Northampton. Tatiana locuia, de asemenea, in Corby, a mai declarat politia. Seby, unul dintre prietenii lui Gheorghe, a declarat pentru The Mirror: „A fost prietenul meu apropiat. Inca nu am cuvinte, am fost socat cand am auzit despre tragedie. Mi-e dor de el foarte mult”.Sora victimei, Mirela Ardelean, a spus: „E tragic si dureros. Era al cincilea din cei sase copii”. Ea a adaugat ca fratele ei ar fi implinit 23 de ani pe 9 mai. Varul lui Gheorghe a scris pe Facebook: „Nu mi-am imaginat ca vei pleca atat de curand”.Un alt prieten a adaugat: „Jony, sunt doar amintiri, amintiri care ma fac sa zambesc si pentru asta multumesc! Adio, prietene!”Prietena lui Gheorghe, Cerasela, si-a schimbat fotografia de ieri la o fotografie a tanarului, zambind in soare langa un catelus. Politistii cauta acum martori ai accidentului. Ei doresc sa vorbeasca cu oricine a vazut sau ar fi putut vedea masinile in minutele de dinaintea coliziunii.„Toti trei calatoreau intr-un Peugeot 407 argintiu, pe A427, intre Dingley si Market Harborough, luni, 12 februarie, la ora 7.20 dimineata, cand coliziunea a avut loc. Este vorba despre Ciprian Meria si Gheorghe Sofitchi, ambii in varsta de 22 de ani, si Tatiana Chiosa, in varsta de 40 de ani. Toti trei locuiau in Corby”, a declarat un reprezentant al politiei. „Un al patrulea barbat care era pasager in Peugeot ramane in stare critica la spital. O  a cincea persoana, conducatorul unui Ford Focus implicat in coliziune ramane in spital intr-o stare grava.”"}