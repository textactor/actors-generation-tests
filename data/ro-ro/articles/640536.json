{"id":640536,"title":"Se reface cladirea Liceului Special Moldova din Targu Frumos","content":"Consiliul Judetean a lansat licitatia pentru achizitionarea serviciilor de elaborare a documentatiei tehnico-economice în vederea accesarii finantarii nerambursabile pentru proiectul privind reabilitarea corpurilor C2 si C3, hol, corp cladire centrala termica si gard la Liceul Special \"Moldova\" Târgu Frumos. Firmele pot depune ofertele pâna pe 15 martie 2018, la ora 16:00 în Sistemul Electronic de Achizitii Publice (SEAP).Câstigatorul va realiza studiile de teren, cel topografic si geologic, va întocmi documentatia pentru obtinerea avizelor solicitate prin certificatul de urbanism si cea pentru avizarea lucrarilor de interventie. Termenul de executie este de 45 de zile de la semnarea contractului, iar valoarea maxima a acestuia este 25.896 de lei fara TVA.Liceul Special \"Moldova\" Târgu Frumos, pentru elevii cu deficiente de vedere, a fost înfiintat în anul 1961. Pentru corpurile de cladire C2 si C3 este necesara refacerea tuturor finisajelor degradate si înlocuirea instalatiilor electrice, sanitare si termice.Valoarea estimata a lucrarilor este de 1,7 milioane de lei fara TVA. Proiectul va fi depus în vederea obtinerii finantarii nerambursabile în cadrul Programul Operational Regional 2014-2020, Axa prioritara 10 - Îmbunatatirea infrastructurii educationale."}