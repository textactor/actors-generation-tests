{"id":640827,"title":"Scandal urias la Asociatia Vanatorilor si Pescarilor din Iasi: \"Nu accept sa se faca asta pe banii mei\"","content":"• Un numar mare de pescari din Iasi se plang de faptul ca sunt obligati sa se inscrie in AVPS pentru a putea continua sa pescuiasca in apele din judetul Iasi • Acestia sunt nemultumiti ca sunt nevoiti sa plateasca sume mult mai mari fata de anii precedenti pentru a-si putea exercita activitateaNumerosi pescari din judetul Iasi si-au aratat nemultumirea fata de schimbarile facute incepand cu acest an, in ceea ce priveste activitatile de pescuit si vanat. Pescarii care activeaza in zona raului Prut sustin ca, pentru a-si putea exercita activitatea in continuare, sunt obligati sa se inscrie in Asociatia Judeteana a Vanatorilor si Pescarilor Sportivi Iasi, iar pentru asta, trebuie sa plateasca o cotizatie lunara de aproape 200 lei. Pana acum, pescarilor li se oferea permis in schimbul unei sume de 50 lei.\"Pana anul trecut, cei care pescuim pe Prut aveam un card care ne permitea sa intram in zona de frontiera. Incepand din acest an, nu se mai elibereaza acel card si s-a facut un protocol intre AVPS si ANPA, in care spune ca de aceste legitimatii sa se ocupe AJPIS Iasi la nivelul judetului. La AJPIS Iasi, cand mergi sa iei un astfel de permis, ei te obliga sa devii membru al asociatiei, altfel nu iti elibereaza legitimatia cu care ai si permisul de granita, dar ca sa te inscrii in asociatie, trebuie sa platesti cotizatia de aproape 200 de lei, iar in trecut plateam 50 de lei pentru permisul de pescar\", a spus Nicolae Buhusi, pescar din Iasi.Pescarii mai sunt de parere ca aceste modificari au fost facute tocmai pentru a se baga bani in conturile asociatiilor. \"Acesti bani ajung la asociatia patronata de Nae Mandru si Gabriel Surdu. Ei si-au luat masini de teren, au facut ce au vrut cu banii asociatiei, dar nu accept sa se faca asta pe banii mei. Eu pescuiesc de 12 ani in Prut si vreau sa fac asta in continuare ca si pana acum\", a mai spus Nicolae Buhusi, pescar din Iasi.De celalata parte, sefii Asociatiei Judetene a Vanatorilor si Pescarilor Sportivi Iasi sustin ca s-a ajuns in noua situatie, dupa ce au fost facute o serie de reglementari la nivel national in activitatile de pescuit si vanat. Presedintele AVPS Iasi sustine ca aceste modificari sunt de bun augur, tocmai pentru a se face o ordine in zonele unde se pescuieste intens.\"Conform noilor reglementari, fiecare pescar trebuie sa se inscrie intr-o asociatie, asa cum este si la vanatoare. Nu este o obligatie, poate sa nu se inscrie intr-o asociatie, dar ca sa poata pescui in zonele reglementate prin ordin de ministru trebuie sa devina membru. Au fost multi oameni nemultumiti de aceste modificari, dar asta este situatia reglementata. Pentru ei, era bine cand plateau 50 de lei pentru permisul de pescar si faceau haos cu baterii si alte metode, iar acum, cand situatia este reglementata, nu le mai convine. Aceste contributii care se aduna de la membrii asociatiei sunt folosite pentru diverse cheltuieli, cum ar fi popularea apei sau salariul paznicului, lucruri care costa\", a spus Gabriel Surdu, presedintele Asociatiei Judetene a Vanatorilor si Pescarilor Sportivi Iasi."}