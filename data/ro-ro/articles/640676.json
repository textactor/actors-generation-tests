{"id":640676,"title":"Inceput greu de an pentru Serviciul de Ambulanta Judetean Iasi","content":"Personalul Serviciului de Ambulanta Judetean (SAJ) Iasi a avut parte de o prima luna grea a anului 2018. In perioada 1-31 ianuarie, echipajele medicale au intervenit la 11.439 de solicitari. Dintre acestea, 7.973 au fost urgente majore de Cod Rosu si Cod Galben, 2.889 urgente de Cod Verde si 577 au fost transporturi medicale asistat/ neasistat si transporturi sanitare. Astfel, in aceasta perioada, ambulantele iesene au parcurs 321.516 kilometri.\"SAJ Iasi a intervenit in timpul unei ture de 12 ore cu un numar de 36-37 de echipaje in judetul Iasi. Se mentine in continuare un volum mare de solicitari pe un numar redus de echipaje si incercam sa facem fata tuturor solicitarilor, avand in vedere resursele existente\", a declarat Nicolai Pralea, purtator de cuvant al SAJ Iasi.Cele mai multe solicitari au fost pentru urgente medicale, numarul acestora fiind de 6.039, urmate de 2.470 alte urgente, 1.544 de urgente chirurgicale, 1.115 de urgente si 271 de urgente obstetricale. Printre alte afectiuni pentru care iesenii au solicitat ajutor medical s-au numarat indigestiile, metroragiile, epistaxis, cefalee, sindrom vertiginos si altele."}