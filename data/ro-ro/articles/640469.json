{"id":640469,"title":"Seful gigantului francez Veolia: \"Pretul pamantului va avea cea mai mare crestere in viitor\"","content":"Gigantul francez Veolia spune ca in urmatoarele decenii schimbarile demografice, sociale, urbane si de nutritie vor aduce modificari semnificative in modul in care vor fi folosite si valorizate resursele, respectiv modul de obtinere si pretul lor.„Pana in 2040, populatia lumii va creste cu inca 2 miliarde de oameni, depasind 9 miliarde, 60% din oameni vor trai in zonele urbane, cererea de energie electrica va creste cu 40%, iar calitatea aerului, solului si a apei va suferi modificari importante. Intrebarea mea este cum vor hrani in plus 2 miliarde de oameni, de unde va veni energia electrica (cine o va produce si cum va fi livrata) pentru a sustine cresterea populatiei in orase, unde clasa mijlocie va castiga teren, sau, de exemplu, pentru masinile electrice, cum vom asigura in viitor apa, care va fi calitatea aerului si a solului“, spune Antoine Frérot, presedinte si CEO al Veolia Environment.Dintre toate resursele - apa, teren, energie, hrana - care va avea cea mai mare crestere a pretului? „Cred ca la nivelul resurselor de energie se vor gasi alternative, apa poate fi refolosita, dar va fi mai dificil pentru pamant. In aceste conditii, cel mai probabil pretul pamantului va avea cea mai mare crestere in viitor“, spune Frérot.Veolia este un grup de utilitati cu afaceri anuale de 25 mld. euro si o capitalizare bursiera de 10,8 mld. euro, cu o prezenta in intreaga lume si care are servicii de furnizare de apa, salubrizare si energie. In 2016, a asigurat la nivel mondial apa pentru 100 de milioane de locuitori, servicii de salubritate pentru 61 de milioane de locuitori, a produs 54 de milioane de megawati de energie si a transformat 30 de milioane de tone de gunoi in noi materiale si energie. Principalii actionari ai Veolia sunt „CEC-ul“ francez, grupul Dessault si compania de asigurari Groupama.In Romania, Veolia are operatiuni in Bucuresti - prin Apa Nova -, in Ploiesti si Iasi. In boardul Veolia sunt doi oameni care au avut o legatura importanta cu Romania, Louis Schweitzer, fostul CEO al Renault, care a cumparat Dacia la finalul anilor ’90, in cea mai de succes privatizare din Romania, si a creat Loganul, si Daniel Bouton, fostul CEO al grupului bancar Société Générale, cel care detine BRD, a treia banca din Romania. Antoine Frérot a prezentat saptamana trecuta la Paris cum vede Veolia provocarile viitorului, avand in vedere schimbarile care vor avea loc. „Rolul nostru este de a face astazi ceva, de a gasi solutii si a dezvolta alternative pentru a fi pregatiti pentru schimbarile din viitor.“Apa va deveni o sursa de conflict, calitatea terenurilor se reduce, urbanizarea si, spre exemplu, cladirile de birouri schimba calitatea aerului, iar toate aceste lucruri vor aduce schimbari importante. Emanuel Faber, presedinte si CEO al gigantului francez Danone, spune: Trebuie sa reinventam productia de mancare pentru a face fata cererii. Proteinele necesare oamenilor vor fi luate in viitor din insecte sau larve, nu numai din carne de vita, pui, porc sau peste. Antoine Frérot precizeaza: Noi nu vrem sa fim fermieri, dar vrem sa lucram cu Danone si cu alte firme pentru a oferi solutii legate de apa sau energie. Foarte multe dintre solutiile viitorului depind de schimbarile care sunt operate astazi si de modul in care autoritatile tarilor vor sa schimbe legislatiile pentru a permite dezvoltarea de noi solutii. „Noi vrem sa vedem reglementari in privinta poluarii aerului asa cum sunt reglementarile la poluarea apei“, a mentionat CEO-ul Veolia. Trebuie sa gasim solutii la poluarea care vine din fabrici, din cladiri de birouri sau din agricultura.Veolia a inceput cateva proiecte la nivel global care sa ofere solutii de reciclare a aerului (in hotelul Sheraton din Dubai sau in cladiri de birouri sau solutii de energie din biomasa pentru Renault Tanger din Maroc). „In New York am realizat economii de 140 de milioane de dolari pentru autoritatile publice in privinta eficientei energetice“, a mentionat Frérot. Daca nu ne pregatim acum, daca nu ne dezvoltam acum abilitatile profesionale necesare pentru viitor, va fi mult mai dificil. Aceasta este viziunea noastra pentru viitor si o vom adapta pe parcurs in functie de evenimente“, a conchis Antoine Frérot."}