{"id":640386,"title":"Saptamana Alba. Crestinii se pregatesc de Postul Pastelui","content":"Inceputul saptamanii viitoare va aduce pentru crestinii ortodocsi postul Pastelui, cel mai aspru post de peste an. Acest post este precedat in aceste zile, insa de Saptamana Alba, zile in care nu se mai mananca alimente din carne, ci doar branza, lapte si oua. In aceasta perioada, in zilele de miercuri si vineri, se mananca si peste. Aceasta perioada ce incepe de astazi mai este denumita si Saptamana Branzei.Crestinii ortodocsi nu mai mananca alimente cu carne, in schimb pot consuma produse precum lapte, branza si oua. In Saptamana Alba, in ziua de miercuri, se rosteste pentru prima data in perioada Triodului, rugaciunea Sfantului Efrem Sirul â€“ \"Doamne si Stapanul vietii mele\", rugaciune care va fi rostita tot postul pana in miercurea din Saptamana Mare.In zilele de miercuri si vineri din Saptamana Alba nu se savarseste Sfanta Liturghie. Potrivit traditiilor, in noaptea sambetei placintelor, spre Duminica lasatului sec de branza, se fac focuri pe dealuri, prin curti si gradini curatandu-se si arzandu-se uscaturile. Apoi, oamenii se odihnesc pentru a petrece si Duminica de lasatul secului de branza.In Duminica lasatului sec de branza se fac mese care se incheie traditional cu un ou fiert. Conform traditiilor, la mesele imbelsugate din Duminica lasatului sec de branza nu poate lipsi si bulzul, un produs facut dintr-un bot de mamaliga, in mijlocul caruia se pune branza grasa de oaie si apoi este copt pe jaratec.Un alt obicei este batutul alvitei: alvita se atarna de o sfoara in tavan, iar copiii incearca sa o apuce cu gura. Superstitiile arata ca, pe sfoara ramasa de la batutul alvitei se fac din loc in loc atatea noduri cati membri are familia, apoi i se da foc. Pentru a avea spor la bucate si in gospodarie, dar si pentru hranirea mortilor, se pune pe pervaz, intr-o farfurie, o felie de paine, un pahar cu vin, sare si placinta cu branza care se lasa acolo pana-n seara duminicii respective.O alta superstitie legata de Saptamana Alba este aceea ca gospodinele trebuie sa aseze oalele si cratitele numai cu gura in jos, pentru a fi ferite de paguba."}