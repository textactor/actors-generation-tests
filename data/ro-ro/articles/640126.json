{"id":640126,"title":"ASTAZI la Muzeul Unirii din Iasi, debuteaza Simpozionul International \"Alexandru Ioan Cuza - abdicare si exil\"","content":"Complexul Muzeal National Moldova (CMNM) Iasi - Muzeul Unirii, în parteneriat cu Primaria Municipiului organizeaza de astazi, 9 februarie si pana duminica, 11 februarie 2018, simpozionul international intitulat \"Alexandru Ioan Cuza - abdicare si exil\".Comunicarile vor fi sustinute de specialisti din Austria, Italia, Germania, Republica Moldova si România. Lucrarile Simpozionului se vor desfasura la Muzeul Unirii (Strada Lapusneanu nr. 14), iar deschiderea oficiala va avea loc astazi, de la ora 16:00. Cu acelasi prilej, de la ora 19:00, va avea loc vernisajul expozitiei \"Alexandru Ioan Cuza - abdicare si exil\", tema ilustrata prin intermediul unor valoroase obiecte si documente din patrimoniul Muzeului Unirii si al Muzeului de Istorie a Moldovei.Astazi, vor sustine comunicari: Stefan Sorin Gorovei - \"Un Janis bifrons: Alexandru Ioan Cuza\", Dumitru Vitcu - \"Virtutile reformatorului si epilogul unei traditii istorice\", Aurica Ichim - \"Cuza Voda pe drumul exilului. Itinerar transilvanean\", Dan Toma Dulciu - \"Legaturile lui Alexandru Ioan Cuza cu membrii comunitatii românesti din capitala Austriei în timpul exilului\" si Laura Hant - \"Alexandru Ioan Cuza. Ecouri jurnalistice în presa de limba româna de la Viena <<1866 - 1873>>\".De asemenea, maine, 10 februarie vor prezenta: Catalin Turliuc - \"Abdicarea lui Alexandru Ioan Cuza în memoria sociala a românilor\", Ion Varta, Adrian-Bogdan Ceobanu - \"Diplomatia rusa si abdicarea lui Alexandru Ioan Cuza\", Melania Cristina Cotoi - \"Resedinta din Florenta a lui Alexandru Ioan Cuza\", Paolo de Anna - \"De la Florenta la Iasi: Monumentul lui Alexandru Ioan Cuza\", Josef Herlo - \"Pastrarea memoriei lui Alexandru Ioan Cuza la Heidelberg - Germania\" si Sorin Iftimi - \"Alexandru Ioan Cuza - iesirea din scena istoriei - 1873\". Expozitia \"Alexandru Ioan Cuza - abdicare si exil\" va fi deschisa publicului în perioada Simpozionului, iar intrarea va fi libera."}