{"id":641024,"title":"Un nou coordonator al Scolii Doctorale de la Universitatea Tehnica din Iasi","content":"Universitatea Tehnica „Gheorghe Asachi” din Iasi (TUIASI) a finalizat procesul de reorganizare scolilor doctorale, care a presupus reunificarea celor 10 astfel de structuri existente in prezent in universitate intr-una singura, prin alegerea vineri, 16 februarie 2018, a directorului Consiliului Scolii doctorale in persoana lui prof. univ. dr. ing. Dumitru Nedelcu. Acesta este cadru didactic al Facultatii de Constructii de Masini si Management Industrial de la TUIASI, avand ca domenii de competenta tehnologiile de mecanica fina si procesarea si prelucrarea materialelor compozite. „Ii felicit pe ambii candidati la aceasta pozitie pentru ca si-au asumat in intentie o misiune deloc usoara, aceea de a usura tranzitia catre o Scoala doctorala unica si unita. Stiu ca membrii Consiliului Studiilor Universitare de Doctorat (CSUD) au cantarit in votul lor rezultatele anterioare, experienta in managementul colectivelor de cercetare, in organizarea evenimentelor stiintifice de anvergura, ca au analizat programul managerial propus pentru aceasta pozitie de candidati, iar alegerea lor a fost una pe deplin justificata. Il asigur pe domnul prof. univ. dr. ing. Dumitru Nedelcu ca va avea intreg sprijinul conducerii universitatii, implicit al CSUD, pentru proiectele dedicate Scolii doctorale”, a declarat prof. univ. dr. ing. Dan Cascaval, rectorul TUIASI.Prof. univ. dr. ing. Dumitru Nedelcu a precizat ca primul lucru pe care il are in vedere in noua functie este deschiderea Conferintei Scolii Doctorale, demarata anul trecut de prof. univ. dr. ing. Liviu Goras, director al CSUD, la nivel national si international. „Este o pozitie care ma onoreaza. In perioada urmatoare, in stransa colaborare cu membrii CSUD si conducerea universitatii vom demara aceasta Conferinta a Scolii Doctorale fiindca vrem sa obtinem si indexarea ISI. Este un instrument util universitatii noastre, iar la editia de anul acesta, dat fiind faptul ca este si timpul relativ scurt, am vrea sa aducem reprezentanti din macar trei - patru alte tari, pentru a creiona evenimentul si la nivelul urmator”, a precizat prof. univ. dr. ing. Dumitru Nedelcu. El a mai precizat ca avantajele unei Scoli doctorale unice in universitate sunt multiple, dar unul dintre cele mai relevante este pregatirea pentru evaluarea scolilor doctorale care se preconizeaza in perioada urmatoare, realizata la nivel national. „Consiliul care va fi ales peste doua saptamani trebuie sa parcurga acele criterii de evaluare, chiar daca sunt provizorii, pentru a vedea, pas cu pas, pe care dintre ele le putem creste”, a completat directorul Scolii doctorale a TUIASI.In momentul in care s-a luat decizia reorganizarii celor zece scoli doctorale, conducerea universitatii a explicat faptul ca a avut in vedere inchegarea unui grup de cercetare mai mare si mai consistent si unit, prin crearea unei legaturi mai stranse intre coordonatorii tuturor celor 13 domenii de doctorat. „Astfel, rezultatele colectivelor de cercetare nu se vor mai disipa, iar colaborarea dintre acestea va fi mai facila. In mod evident, evaluarea unei singure Scoli doctorale puternice nu va putea fi decat in avantajul universitatii”, a punctat prof. univ. dr. ing. Dan Cascaval.  "}