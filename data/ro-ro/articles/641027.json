{"id":641027,"title":"Ion Cristoiu: ''Sefa DNA a murit! S-a nascut un om politic!''","content":"Jurnalistul Ion Cristoiu intervine in scandalul momentului, comentand intr-o postare pe blogul personal conferinta de presa sustinuta de sefa DNA, Laura Codruta Kovesi. Acesta sustine ca evenimentul de la DNA a fost „o mare lovitura”, subliniind ca Laura Codruta Kovesi a convocat aceasta conferinta de presa „nu in calitate de sef al DNA, ci in calitate de om politic si, mult mai important, de previzibil candidat la presedintia Romaniei”.„(...) Dupa emisiune, am revazut stenograma conferintei de presa, mi-am reamintit imaginile transmise in direct, m-am mai gindit si mi-am dat seama c-am gresit polemizind cu Bogdan Chiriac. Judecasem conferinta de presa de pe pozitiile unui telespectator caruia trucurile folosite de Codruta Kovesi, minciunile cu ochii larg deschisi, incalcarea Legii (a citat dintr-o inregistrare care e proba intr-un dosar), i-au sarit in ochi.​Am considerat ca sefa DNA a iscalit aceasta premiera absoluta in destinul ei de sefa a DNA, pentru a raspunde acuzatiilor aduse DNA dupa Scandalul de la Ploiesti, incercind sa ne convinga de netemeinicia acuzatiilor.In realitate, Codruta Kovesi a convocat aceasta conferinta de presa nu in calitate de sef al DNA, ci in calitate de om politic si, mult mai important, de previzibil candidat la presedintia Romaniei din partea Dreapta a esichierului politic.\nJudecata astfel, conferinta de presa, un dezastru daca o raportam pe Codruta Kovesi la postura de sef al DNA, a fost o lovitura, o mare lovitura. Ea ne-a facut cunostinta cu un om politic, desigur, un om politic roman, care se adreseaza romanilor, exploatindu- le cu brio marile slabiciuni, precum patima paranoica pusa in pozitia fata de oamenii politici, identificarea scenei politice cu scena unei chelfaneli de mahala, absenta totala a spiritului critic, preferinta bolnavicioasa pentru slogane, pentru clisee, pentru repetarea lor papagaliceasca:\n1. Prin insusi faptul de a tine o conferinta de presa, ea a creat un eveniment senzational, a carui noutate absoluta a facut ca putini telespectatori sa mai fie atenti la ce spunea si, prin urmare, putini telespectatori au sesizat ca practic ea n-a zis nimic.\n2. A jucat cu brio comedia transparentei, a deschiderii, a respectului fata de presa, chiar si fata de cea ostila, manifesta prin intrebari tendentioase sau prin reluarea acelorasi intrebari. Lovitura a fost cu atit mai mare cu cit pina acum Codruta Kovesi a lasat impresia unei dusmane a presei care o critica si a unei dulcici fata de presa care o cinta. Brusc, pina si cei mai mari adversari din presa au descoperit un personaj respectuos cu jurnalistii, scutit de ranchiuna, gata sa-si scoata palaria in fata presei. Nimic nu da gata presa decit impresia ca un politician o respecta, ca-i face temenele.\n3. Asemenea tuturor politicienilor romani, Codruta Kovesi a dovedit ca poate sa minta in direct, privindu-te in ochi fara sa clipeasca, sa minta ca si cum ar respira.\n4. A exploatat cu mare talent una dintre slabiciunile de fond ale romanilor. Cea de a urmari un personaj politic nu pentru a-i supune asertiunile verificarii critice, ci pentru a se convinge inca o data fie de maretia, fie de ticalosia respectivului. Codruta Kovesi nu s-a adresat cetateanului roman minim lucid. Ea s-a adresat electoratului TeFeList, electoratului anti-PSD, cel care ar fi fost in stare sa-l voteze pe Klaus Iohannis si daca acesta s-ar fi prezentat in campanie sub forma unui cadavru.\nAcest electorat mesteca sloganele fara noima, e convins ca toti cei considerati de el drept corupti trebuie sa fie impuscati fara judecata, ca vorba lor, numai asa vom reusi sa curatam tara de hoti! Tot mai dezamagit de Klaus Iohannis acest electorat si-a gasit in Codruta Kovesi idolul. Lupta pe viata si pe moarte cu coruptii, evident, cu cei din PSD, apara Justitia de asaltul Penalilor bla, bla, bla.\n5. S-a preocupat nu de adevar, cum fac toti politicienii in interventiile lor publice, ci de satisfacerea propriului electorat. Tot ceea ce voiau sa auda TeFeListii a zis Codruta Kovesi la conferinta de presa. Dupa dezvaluirile din presa, TeFeListii erau descumpaniti, mai ales ca dinspre fortele anti-PSD nu venea nici un semn de lupta pe viata si pe moarte impotriva a ceea ce Divizia Presa numea Complotul PSD impotriva DNA.\n6. Politicianul roman are arta desavirsita de a evita concretul, faptul exact, verificabil, atit in promisiunile electorale, cit si in acuzatiile aduse adversarilor. Miecuri seara, ori de cite ori venea momentul unui raspuns precis la o intrebare precisa Codruta Kovesi trecea imediat la generalitati lozincarde.\nTragind linie si adunind, pot spune ca, in postura de Istoric al clipei, miercuri seara am fost martorul unui eveniment de exceptie: Sefa DNA a murit! S-a nascut un om politic!”, scrie jurnalistul pe blogul personal.\nIn conferinta de presa de la DNA, Laura Codruta Kovesi a lamurit informatiile cu privire la o posibila intrare a sa in politica.”Pentru linistea multora, nu o sa intru in politica. Sunt multe alte lucruri de facut.” a afirmat procurorul-sef al DNA, Laura Codruta Kovesi.\n "}