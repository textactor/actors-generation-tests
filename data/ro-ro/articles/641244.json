{"id":641244,"title":"Drapelul national va fi montat in Parcul din Podu Ros. Va fi vizibil din tot orasul","content":"Municipalitatea ieseana va monta un catarg inalt de 40 de metri in Parcul din Podu Ros, cuprins intre strada Palat si zona Splai Bahlui Mal Stang. Pe acest catarg va fi ridicat drapelul national al Romaniei, valoarea totala a investitiei fiind de 570 mii de lei. Pentru a marca Centenarul Marii Uniri, proiectul a prins contur inca de acum cateva luni.\"Necesitatea si oportunitatea investitiei sunt generate de faptul ca anul 2018 va fi un an jubiliar, aniversand un secol de la Marea Unire din 1918. Municipiul Iasi isi propune sa marcheze aceste eveniment prin ridicarea unui catarg pe care se va ancora drapelul national intr-o zona in care sa asigure vizibilitatea din toate punctele orasului. Ideea comemorarii Centenarului Marii Uniri s-a nascut, pe de o parte, din dorinta de a celebra memoria celor care au facut marele razboi si au permis Marea Unire, eroii cunoscuti, dar si datorita sacrificiului carora am putut sa facem si sa construim Romania mare. De asemenea, este important ca acest eveniment - Centenarul - sa fie folosit si pentru a ne proiecta in viitor si a vedea in ce fel este construita Romania moderna\", se arata in proiectul de hotarare.Initial a fost luata in calcul zona Galata, insa sefii din Palatul Roznovanu au mentionat ca versantul este instabil si nu permite amenajarea de platforme si a locurilor de parcare. In plus, proiectul nu ar fi viabil cu Manastirea Galata, monument istoric aflat in acea parte a orasului. Astfel s-a ajuns la Parcul din Podu Ros, de unde drapelul ridicat pe catargul de 40 de metri va fi vizibil din toate punctele municipiului.\"Constructia propusa este un stalp metalic cu functiunea de catarg, avand diametrul la baza de 1016 mm, iar la varf de 219 mm. Catargul are o inaltime maxima la varf de +40,30 m fata de cota +- 0,00. In vederea punerii in valoare a catargului suport pentru drapelul national, se propune amplasarea a patru reflectoare cu sursa de lumina LED pe stalpii de iluminat existenti in scuar. Tricolorul va respecta prevederile Legii 75/1994. Dimensiunile propuse pentru drapel sunt de 6*4 m. Acesta va fi realizat din poliester cu protectie UV, rezistent la intemperii si la actiunea razelor soale, ignifugat\", se arata in nota de fundamentare a proiectului."}