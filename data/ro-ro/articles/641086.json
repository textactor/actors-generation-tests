{"id":641086,"title":"Bomba in administratia ieseana! Inspectorii Guvernului au rascolit birourile unei institutii locale....","content":"• DRDP Iasi a fost calcat zilele acestea de catre Corpul de Control al Ministerului Transporturilor • Controlul a fost activat in baza unor sesizari anonime • Directorul institutiei este optimist, sustinand ca asigura tot sprijinul, deoarece nu ar avea nimic de ascuns • \"Da, a fost o echipa de control. Au stat doua zile. Astazi (ieri-n.r) au plecat. Nu am nicio emotie. Le-am spus si angajatilor sa spuna ce cred de cuviinta\", a declarat Laicu • In trecut, angajatii DRDP, sub protectia anonimatului, au oferit detalii despre afacerile necurate ale sefului de institutieAtmosfera tensionata la finalul acestei saptamani in cadrul Directiei Regionale de Drumuri si Poduri (DRDP) Iasi. O comisie formata din inspectorii din Corpul de Control al Ministerului Transporturilor a venit la Iasi pentru a verifica contractele derulate de institutie.Conform surselor BZI, controlul a fost demarat in baza unor sesizari anonime. In cursul zilei de ieri, Ovidiu Laicu, directorul institutiei, a convocat angajatii la o sedinta prin intermediul careia a fost adusa la cunostinta prezenta in cladire a echipei de control.Contactat de BZI, Laicu a precizat ca a fost o actiune de rutina, care se organizeaza de fiecare data cand ministrii sunt schimbati. \"Da, a fost o echipa de control. Au stat doua zile. Astazi (ieri-n.r) au plecat. Nu am nicio emotie. Le-am spus si angajatilor sa spuna ce cred de cuviinta. Cand va fi gata raportul, vi-l dau sa-l vedeti\", a spus directorul Laicu.Din primele informatii, inspectorii ar fi fost interesati de derularea unor lucrari la DN24C, in zona Botosani si realizarea variantei Suceava. La finalul anului trecut, DRDP Iasi a fost somata de catre ministrul de atunci sa efectueze lucrari de asfalare pe DN24 C, deoarece era singurul drum national de pe harta rutiera construit din pamant.Reprezentantii DRDP sustin ca, in acest moment, se lucreaza la modernizarea drumului care traverseaza judetul Botosani. Sefa Sindicatului DRDP crede ca este vorba de un control banal.\"Am auzit si eu ca ar fi vorba despre sesizari anonime, dar nu pot confirma acest lucru. Se fac verifcari. Am fost chemati de director la o sedinta si ni s-a spus de acest control. Asta e tot ce stiu\", a declarat Elena Raileanu, sefa sindicatului.Institutia condusa de Laicu a fost deseori afectata de scandalurile interne. La finalul lui 2016, angajatii s-au declarat nemultumiti de modul in care Laicu gestioneaza activitatea.O serie de expertize realizate in cazul lucrarilor coordonate prin DRDP Iasi, dar care nu au fost facute niciodata publice, au aratat felul in care s-a lucrat la centura de ocolire a orasului Suceava, iar de aici reiese faptul ca parapetii s-ar fi deplasat cu circa 4 cm in numai doua luni. Cei de la DRDP Iasi au solicitat un control al organelor abilitate.Angajatii DRDP Iasi au acuzat conducerea regionalei si de faptul ca dirijeaza contractele in mod fraudulos catre aceleasi firme controlate de prietenii sefilor unitatii.Cele mai importante lucrari coordonate prin DRDP Iasi din ultimii ani sunt cele realizate la centura de ocolire a municipiului Suceava, iar angajatii regionalei au atras atentia asupra neregulilor descoperite aici, nereguli care ar fi fost musamalizate chiar de catre directorul DRDP Iasi.Lucrarile au început în 2008 si, conform proiectului, ar fi trebuit finalizate în 2012. Pe drumul de 13 kilometri nu se circula, însa nici acum, lucrarile fiind abandonate în 2013."}