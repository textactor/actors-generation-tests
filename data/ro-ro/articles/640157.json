{"id":640157,"title":"Ai lucrat cel putin un an in strainatate? Poti primi o pensie uriasa!","content":"Cei care au lucrat cel putin un an peste granita cu acte in regula pot sa solicite pensie de la statul respectiv pentru perioada lucrata, daca indeplinesc toate conditiile de pensionare din tara respectiva si din tara de origine.Veniturile din pensia din strainatate li se platesc de statul in care au lucrat si se pot transfera in Romania in lei, la cursul BNR din ziua platii. Iata cum poate sa procedeze o persoana care vrea sa-i fie luati in calculul vechimii si anii lucrati in strainatate, dar si cei din tara.Unii dintre romanii care muncesc in strainatate incep sa se gandeasca la varsta pensionarii, iar altii chiar ajung la respectiva varsta. Cum ei au lucrat in doua sau chiar mai multe state, atunci si pensia lor va fi una comunitara, adica platita de mai multe state.Persoanele care muncesc in strainatate pot sa isi depuna dosarul de pensionare la Casa Judeteana de Pensii (CJP) din judetul in care au domiciliul la data la care intrunesc conditiile legislative din Romania pentru a iesi la pensie.„De exemplu, un barbat care acum lucreaza in strainatate si face 65 de ani in februarie isi poate depune dosar de pensionare la Casa de Pensii din judetul unde are domiciliul pe buletin si la calculul pensiei se ia in considerare vechimea realizata in Romania si vechimea realizata intr-un alt stat cu care Romania are incheiate conventii.Noi avem incheiate acorduri bilaterale cu toate statele din Uniunea Europeana si cu multe alte state din lume, cum ar fi Canada, Elvetia etc.“, a precizat Daniela Licu, directorul CJP Dolj. Dar atentie! Aceia care au lucrat sau lucreaza peste granita vor primi pensie de la statul respectiv pe perioada lucrata acolo cand indeplinesc si conditiile de pensionare din statul respectiv (varsta, vechime minima).In cazul in care persoana decide sa se pensioneze si a lucrat in alt stat cinci – zece ani sau orice alta perioada, atunci isi depune dosarul in Romania, dar i se vor lua in calcul ca si vechime anii munciti peste granita. Conditia principala pe care trebuie sa o indeplineasca o persoana pentru a i se lua in calcul vechimea dintr-un alt stat este aceea sa fi lucrat mai mult de un an in acel stat cu acte in regula (cu contract de munca).In Romania este nevoie de un stagiu minim de cotizare de cel putin 15 ani pentru ca o persoana sa poata sa iasa la pensie atunci cand indeplineste conditiile de varsta.„Daca o persoana a lucrat doar zece ani in Romania si alti cinci ani in Italia, de exemplu, atunci perioada din Italia sau din alta tara i se ia in calcul pentru a i se deschide drepturile de pensie, dar pentru cei cinci ani lucrati acolo nu ii va plati pensia statul roman, ci statul in care a lucrat, cand va indeplini conditiile de pensionare din statul respectiv“, a mai explicat Daniela Licu. Exista conditii de vechime minima si de limita de varsta specifice fiecarui stat.Deci, romanii care lucreaza peste granita trebuie sa se intereseze de conditiile de pensionare din tarile in care muncesc, pentru a li se putea lua in calcul la pensie acea vechime.De asemenea, daca oamenii indeplinesc conditiile de pensionare din statul respectiv, ei depun acolo dosarul de pensionare, inclusiv cu documentele din Romania, pentru perioada in care au lucrat si in Romania.Pe langa acel an minim care trebuie lucrat intr-o tara straina pentru ca acel stat sa plateasca pensie persoanei care cere acest lucru, mai trebuie indeplinite conditii de vechime minima. In fiecare stat european exista un minim de vechime, dar acel stagiu de cotizare este cumulat cu perioada pe care omul a lucrat-o in Romania sau in alta tara. Deci daca intr-un stat este nevoie de o vechime minima de 15 ani, de exemplu, atunci persoana care este doar de patru ani in acel stat trebuie sa mai fi lucrat in Romania cel putin 11 ani ca sa beneficieze de pensie de acolo.Acele persoane care au ales sa primeasca pensia in strainatate pentru vechimea realizata in Romania si au o pensie de peste 740 de lei sunt scutite de plata contributiei la asigurarile de sanatate (CAS) catre statul roman, pentru ca vireaza acele contributii in statul in care au resedinta. Ideea este ca acolo beneficiaza de servicii de sanatate respectivele persoane. Se aplica acest lucru pentru a se evita dubla impunere.Daca o persoana obtine venituri din pensia din Romania in strainatate si mai lucreaza inca acolo in diverse domenii, atunci trebuie sa cunoasca foarte bine legislatia acelei tari pentru ca in multe state se impoziteaza toate veniturile, se cumuleaza la final de an si se aduna inclusiv veniturile din Romania. Pentru astfel de impozite ale diverselor state, romanii care primesc si pensie de la statul roman trebuie sa duca in tara respectiva o adeverinta anuala eliberata de Casa Judeteana de Pensii.Cei care primesc pensie din alte state vor mai multi bani, pentru ca in acele state exista un punct de pensie mai mare, pentru ca si salariile minime sunt mai mari si alte venituri sunt diferite.In cazul in care o persoana primeste pensie din strainatate in Romania, atunci transferul din valuta in lei se face la cursul BNR din ziua platii.Daniela Licu a mai precizat ca in Dolj exista cateva mii de oameni care primesc pensie comunitara, adica o parte din pensie este virata de statul sau statele in care persoana respectiva a mai lucrat, in afara Romaniei. Exista si doljeni care si-au cerut transferarea pensiei din Romania in strainatate. In astfel de cazuri, ei primesc acolo cuantumul pensiei din Romania, transformata in moneda nationala a tarii respective.Daca o persoana decide ca la batranete sa isi urmeze copiii care s-au stabilit in alte tari, atunci ea poate sa isi transfere pensia in ce tara doreste, indiferent daca exista sau nu conventii bilaterale cu acel stat. Persoana respectiva isi depune cererea de deschidere a drepturilor de pensie in Romania, isi deschide un cont la o banca din strainatate, iar toate viramentele din Romania se fac prin intermediul City Bank, spune Daniela Licu, directoarea CJP Dolj. Ea a mai precizat ca in afara de acest cont deschis in strainatate, persoana care vrea sa isi mute pensia trebuie sa completeze anual un document numit „Certificat de viata“, un formular tipizat care se gaseste la casele de pensii si prin care se arata an de an ca beneficiarul pensiei este in viata. Aceasta se trimite Casei de Pensii la care s-a pensionat si care ii plateste pensia. Respectivul formular trebuie semnat de pensionarul roman din strainatate in fata unei autoritati din tara respectiva, care poate fi un notar de acolo, o casa de pensii etc. La fel, persoanele care primesc o pensie din strainatate si traiesc in Romania merg la Casa de Pensii de care apartin si semneaza „Certificatul de viata“ in fata reprezentantilor institutiei, pentru a fi trimis la autoritatile din strainatate care platesc acea pensie."}