{"id":640884,"title":"Calin Popescu Tariceanu reactioneaza la conferinta de presa a Laurei Codruta Kovesi: ''Kovesi nu vede barna...","content":"Seful Senatului, Calin Popescu Tariceanu, a avut o replica dura la discursul sustinut seara trecuta de sefa DNA, Laura Codruta Kovesi. Liderul ALDE sustine ca institutia condusa de Kovesi nu este supusa niciunei presiuni, in schimb, in urma dezvaluirilor din ultima perioada, se confrunta cu grave probleme de credibilitate.\"Am vazut cateva extrase in presa ale discursului doamnei Kovesi. Am impresia ca dansa nu vede barna din ochiul ei, a institutiei, dar cauta sa gaseasca defecte in ochii altora. Cred ca institutia nu e supusa niciunei presiuni. E interesul public, firesc, pe care toti cetatenii il au cu privire la functionarea justitiei. Dezvaluirile din ultima perioada din cadrul DNA pun serios sub semnul intrebarii functionarea corecta, in respectul drepturilor fundamentale,care sunt grav incalcate. Aici, CSM, Inspectia Judiciara au un rol determinant pentru a restabili increderea romanilor in justitie.\", a declarat Tariceanu.\"Eu vreau sa subliniez un lucru: Parlamentul, ca institutie, priveste cu mare atentie problemele care sunt legate de drepturile fundamentale ale individului, dar problema justitiei tine de ministrul Justitiei si de CSM\", a completat Tariceanu, intrebat daca se impune o discutie cu ministrul Justitiei si cu partenerii de coalitie."}