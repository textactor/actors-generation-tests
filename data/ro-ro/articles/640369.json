{"id":640369,"title":"S-a descoperit metoda prin care nu va mai exista virusul gripal! Iata medicamentul minune","content":"Un producator de medicamente din Japonia a anuntat ca a dezvoltat o pilula care poate elimina virusul gripal in prima zi de la administrare, pe fondul celei mai grave epidemii de gripa din Statele Unite din ultimii ani, relateaza site-ul publicatiei The Wall Street Journal, citat de MEDIAFAX. Un studiu aflat in stadiu avansat asupra unor pacienti cu gripa din Japonia si SUA a relevat ca administrarea medicamentului produs de Shionogi & Co. distruge virusul intr-un interval mediu de 24 de ore. Prin urmare, vindecarea este mult mai rapida decat in cazul oricarui alt medicament de pe piata. In cazul pilulei Tamiflu de la Roche AG, considerata cea mai eficienta, studiul a demonstrat ca dureaza de trei ori mai mult pentru a obtine acelasi rezultat ca in cazul medicamentului experimental.Eliminarea rapida a virusului gripal ar putea reduce efectele sale contagioase, potrivit Shionogi. Noul medicament experimental se administreaza intr-o singura doza, in timp ce in cazul Tamiflu pacientii trebuie sa ia doua doze pe zi, timp de cinci zile.\"Datele pe care le-am vazut sunt foarte promitatoare. Ar putea fi vorba despre o inovatie in privinta modului in care este tratata gripa\", a declarat Martin Howell Friede, coordonatorul Initiativei privind Cercetarea Vaccinurilor (IVR) din cadrul Organizatiei Mondiale a Sanatatii. Oamenii de stiinta din cadrul companiei japoneze au folosit caracteristicile unui medicament anti-HIV pentru a crea compusul antigripal, care functioneaza diferit fata de medicamentele existente. Acesta impiedica virusul sa afecteze procesele celulare umane, potrivit directorului executiv Isao Teshirogi. Compania elvetiana Roche a obtinut licenta internationala pentru distribuirea medicamentului experimental al companiei Shionogi, care ar putea fi aprobat pentru utilizare in Japonia la inceputul lunii martie. Roche va aplica pentru lansarea produsului pe piata din SUA abia in aceasta vara, dar o decizie in acest sens este asteptata in 2019.Cel putin 40 de copii au murit si alte peste 12.000 de persoane au fost spitalizate in Statele Unite ca urmare a epidemiei de gripa, cea mai grava din ultimii ani. Cele mai afectate categorii sunt copiii si persoanele cu varste cuprinse intre 50 si 64 de ani, urmate de varstnici. Chiar si Romania se confrunta cu focare de gripa, pana la acest moment tara noastra inregistrand 18 decese si sute de persoane suspectate ca sunt infectate cu virusul gripal."}