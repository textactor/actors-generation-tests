{"id":641060,"title":"Revolutie în fotbalul german. Liga este pregatita sa renunte la o regula veche de doua decenii","content":"Liga germana de fotbal (DFL) se gândeste sa deschida capitalul cluburilor investitorilor straini, pentru a încerca sa reduca prapastia tot mai mare care se casca din punct de vedere sportiv între Bundesliga si campionatul Angliei sau cel al Spaniei, scrie AFP.\"Biroul Ligii a decis sa revada regula 50+1\", care interzice oricui sa detina mai mult de jumatate din actiunile unui club profesionist de fotbal german, a anuntat, joi, directorul general al DFL, Christian Seifert.\"Vom initia un proces împreuna cu cele 36 de cluburi (profesioniste din primele doua divizii - n.r.) pentru a revedea aceasta regula veche de 20 de ani\", a afirmat cu prudenta Seifert. El nu ignora faptul ca se va lovi de rezistenta unor cluburi si nu crede ca va avea succes înainte de sfârsitul acestui an. În Germania, cultura cluburilor este în mod traditional una de asociatie. Cluburile apartin suporterilor, care sunt implicati din plin în conducerea lor. Aceasta abordare se potriveste cu rolul social pe care vrea sa-l joace fotbalul german.\"Stadioanele sunt pline, preturile biletelor sunt abordabile, toata lumea vine la stadion, tineri, batrâni, negri, albi, bogati, saraci, este un sport pentru toata lumea si este o trasatura foarte aparte a Bundesligii\", a amintit Seifert.\"Regula 50+1 a facut din Bundesliga ce este azi, asa ca schimbarea acestui cadru trebuie sa ne permita sa trecem de la bine la foarte bine si nu doar sa îmbogatim cluburile\", a spus Seifert.\"Ne vom gândi cum sa facem sa evitam ca toate aceste cluburi sa nu devina simple produse pe care le cumperi si le vinzi a doua zi\", a continuat Seifert. El doreste \"pastrarea unor valori importante pentru orase si pentru locuitorii lor, asociindu-le totodata cele mai bune posibilitati de investitii, realizate de investitori seriosi si care sa dureze\".Luna trecuta, el a lansat un semnal de alarma, constatând ca echipele germane au rezultate mai slabe în Europa. În 2017, nicio formatie din tara campioanei mondiale nu a atins semifinalele unei cupe europene, pentru prima oara din sezonul 2004/05.În actuala stagiune, doar Bayern Munchen s-a calificat în optimile de finala ale Ligii Campionilor, iar RB Leipzig si Dortmund au încheiat pe locul 3 în grupele lor si vor juca în Europa League. Cele trei reprezentante ale Germaniei care au evoluat în grupele UEL nu au reusit sa mearga mai departe\nOficialul a cerut atunci crearea unei elite formate din câteva cluburi capabile sa faca fata în Europa. \"E vorba de bani. Daca vrem sa fim competitivi, va trebui sa acceptam pâna la un punct regulile comerciale\", a spus el."}