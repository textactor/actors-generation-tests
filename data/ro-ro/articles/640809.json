{"id":640809,"title":"Jale in sistemul sanitar. Salarii mai mici cu 1400 lei sau chiar injumatatite. In unele spitale, majorarea...","content":"Ieri, dupa ce au primit fluturasii de salarii, majoritatea angajatilor din sistemul sanitar au incremenit. Acestora nu le-a venit sa creada ca salariul le-a fost injumatatit sau redus cu 1400 lei.Cea mai grava situatie este la Directia de Sanatate Publica (DSP) Iasi, unde angajatii au pierdut la leafa intre 1000 si 1400 lei, iar la unii, salariul a fost redus la jumatate. In majoritatea spitalelor, unde s-a aplicat o majorare de 25 la suta, in realitate, marirea a fost intre 3 si 4 procente.Astfel, mult trambitata marire salariala din sistemul medical este intre 30 si 130 lei, in functie de salariul fiecaruia. Daca problema nu va fi rezolvata, angajatii vor cere ajutorul instantei pentru a-si recupera banii. Ieri, mai multi angajati din sistem, in special de la DSP Iasi, s-au deplasat la sediul Sindicatului Sanitas, nemultumiti de reducerea drastica a salariilor.\"Situatia este foarte grava pentru angajatii de la DSP. Chimistii, biologii, fizicienii si alte categorii de personal au primit un salariu mai mic, cu sume cuprinse intre 1000 si 1400 lei. Alti salariati din DSP au primit salarii injumatatite, printre care si directorul executiv. La spitale, nu s-au primit salarii micsorate, dar acea majorare de 25 la suta inseamna de fapt un procent intre 3 si 4%, pentru ca 22,2 la suta reprezinta plata contributiilor sociale catre stat. In momentul de fata, s-a ajuns ca oamenilor sa le frica frica sa nu li se reduca salariul. Nu mai au nevoie de majorare, de frica sa nu primeasca mai putini bani, pentru ca fiecare si-a facut niste angajamente in functie de salariul pe care il primeau. Daca situatia nu va fi rezolvata, ne vom alatura celor 30.000 de bugetari si ne vom adresa instantei. Noi am adus niste amendamente la Ordonanta 91 si speram sa fie aprobate. De asemenea, speram ca, de la 1 martie 2018 sa fie reglementata si problema cu reglamentul de sporuri\", a declarat Iulian Cozianu, presedintele Sindicatului Sanitas din Iasi."}