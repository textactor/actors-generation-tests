{"id":640132,"title":"Statele UE ar putea sa nu mai treaca la ora de vara. Decizia Parlamentului European","content":"Deputatii europeni au cerut o evaluare a regimului actual al orei si, daca este necesar, o revizuire a regulilor, intr-o rezolutie adoptata joi in Parlamentul European la Strasbourg, informeaza legislativul european intr-un comunicat de presa.Initiative cetatenesti au aratat o anumita ingrijorare fata de modificarea bi-anuala a orei, care marcheaza inceputul si sfarsitul perioadei de vara si care are loc in prezent in ultimul weekend din martie si, respectiv, octombrie.Numeroase studii nu au reusit sa traga o concluzie clara, dar indica anumite efecte negative asupra sanatatii umane, spun deputatii.Ei cer Comisiei sa evalueze in detaliu directiva privind ora de vara si, daca este cazul, sa propuna revizuirea ei.\nRezolutia a fost adoptata cu 384 de voturi pentru, 153 impotriva si 12 abtineri.Directiva privind aranjamentele actuale ale schimbarii orei, care a intrat in vigoare in 2001, stabileste o data si o ora comune pentru inceperea si incheierea perioadei de vara in Uniunea Europeana, cu scopul de a ajuta functionarea efectiva a pietei interne, mentioneaza comunicatul citat.Decizia deputatilor europeani vine si in urma lobby-ului facut de guvernul Finlandei, care cere eliminarea procedurii de trecere la ora de vara in Uniunea Europeana, dupa ce anul trecut peste 70.000 de finlandezi au semnat o petitie in acest sensNiciun stat membru UE nu poate pune capat in mod unilateral practicii de a da ceasurile cu o ora inainte in timpul lunilor de vara, fiind nevoie de acordul tuturor celor 27 de state membre.Insa finlandezii se declara nemultumiti de aceasta practica pentru ca nu vad care sunt beneficiile pentru ei. In Finlanda, soarele nu apune timp de 73 de zile consecutive in perioada verii, iar in timpul iernii soarele nu rasare timp de 51 de zile in zona de nord a Finlandei.Legislatia Finlandei obliga Parlamentul sa ia in considerare orice petitie care are cel putin 50.000 de semnaturi."}