{"id":640453,"title":"Modificare drastica la Codul Rutier! Ce amenzi dispar","content":"Depasirea pe linie continua ar putea sa nu mai fie sanctionata in Romania, in anumite conditii. In prezent, depasirea neregulementara este sanctionata cu suspendarea carnetului de conducere pentru 30 de zile si 9 puncte de amenda.Deputatul PSD Mihai Weber propune schimbarea codului rutier astfel incat soferii sa poata depasi pe linie continua fara sa fie sanctionati contraventional. E drept, depasirea trebuie sa indeplineasca niste criterii pentru ca acestia sa scape de sanctiune, scrie Romania TV.Mihai Weber, deputat PSD, a depus la Senat un proiect pentru modificarea drastica a Codului Rutier. Politicianul propune ca soferii care depasesc pe linia continua sa nu mai primeasca nicio sanctiune. Asta daca intrunesc urmatoarele conditii: vizibilitatea asupra drumului sa fie de cel putin de 20 de metri, iar latimea drumului sa fie de minimum sapte metri.Initiativa parlamentarului a venit dupa ce acesta a sustinut ca actualele prevederi mai degraba incurca traficul, decat sa-l fluidizeze.Ce prevede concret proiectul de lege? „Prin manevra de depasire se poate incalca marcajul continuu, simplu sau dublu, care desparte sensurile de mers, pentru depasirea obstacolelor de orice natura, oprite, stationate sau care se deplaseaza cu viteza foarte mica, doar daca vizibilitatea asupra drumului este mai mare de 20 de metri, iar latimea drumului este de cel putin 7 metri“, sta scris cu litere de-o schioapa in unicul articol al proiectului de lege.La expunerea motivelor, Mihai Weber a scris ca un conducator este sanctionat nediferentiat pentru incalcarea marcajului continuu, fara a fi luate in considerare motivele care au determinat actiunea. Mai mult, cadrul normativ in vigoare nu indeparteaza natura perturbatoare a obstacolului, ci ingreuneaza fluiditatea traficului rutier.In 2016, s-au inregistrat 30.751 accidente de circulatie rutiera cauzatoare de vatamari corporale, rezultand un numar de 41.475 persoane accidentate, din care 4,6% accidentate mortal. Cifrele mai arata ca in 2016, din cei 3.821 pietoni si conducatori de vehicule rutiere aflati sub influenta alcoolului care au fost implicati in accidente de circulatie rutiera cauzatoare de vatamari corporale, 1.688, respectiv 44,2% au fost conducatori de autoturisme."}