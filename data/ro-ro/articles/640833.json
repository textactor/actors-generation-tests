{"id":640833,"title":"EXCLUSIV! Angajatii din Finantele iesene au sarit de bucurie cand au vazut fluturasul de salariu. Sefii...","content":"• Au intrat pe carduri salariile angajatiilor de la Finantele iesene • Chiar daca a beneficat de o crestere de 200 lei, directorul general s-a trezit cu un venit incredibil • Cel mai bine o duc directorii executivi, care au primit o marire salariala de aproximativ 500 lei • Directorul de la Vama a ramas fara 650 lei in portofel • Reprezentantii Finantelor au precizat ca pe site-ul ANAF va fi publicata grila de salarii abia la finalul trimestrului intai al acestui anOUG nr. 91/2017 a provocat bucurie, dar si frisoane angajatilor din cadrul Directiei Generale Regioanale a Finantelor Publice (DGRFP) Iasi. Intrata in vigoare incepand cu 1 ianuarie 2018, anunta o serie de mariri pentru o parte din angajatii sectorului public, insa bugetarii au fost adusi cu picioarele pe pamant la sfarsitul saptamanii trecute, cand au vazut leafa.O parte dintre ei s-a bucurat pentru 50 de lei in plus, dar altii au plans cand au vazut ca salariul a fost diminuat drastic. Seful sindicatului din Finante a precizat ca maririle nu au fost excesive si ca nu a auzit de vreo diminuare fata de venitul din luna decembrie.\"Nu putem spune daca au scazut. Nu am auzit astfel de situatii. Nu am cum sa stiu veniturile fiecarui angajat. Depinde de fiecare cum a intrat pe grila. Ideea este ca aceeasi functie sa fie remunerata la fel. Bineinteles, conteaza si vechimea. Personal, nici nu stiu cat a venit salariul, momentan sunt in concediu. Cred ca este vorba despre o marire cu 40 lei\", a declarat Dumitru Ceapoi, seful sindicatului afiliat Sed Lex.Ca o anomalie poate fi privit modul in care este remunerat Marian Bosianu, directorul general al Directiei Generale Regionale a Finantelor Publice (DGRFP) Iasi. In conditiile in care o secretara de birou a ajuns la un venit lunar net de 1.850, dupa indexarea cu 50 de lei, Bosianu are salariul dublu fata de categoria de angajati mentionata.Mai precis, Bosianu s-a bucurat de o marire de 200 lei, ca sa ajunga la numai 4.800 lei, venit lunar net, insa exista si o explicatie pentru acest nivel de salarizare. Pana la finalul anului trecut, Marian Bosianu beneficia de o promovare pe postul de director general, insemnand salarizare conform postului, de peste 8.000 lei net. De la inceputul anului, printr-un ordin ANAF, Bosianu este director interimar pana la finalul lunii martie, avand doar atributii de director general. In consecinta, este remunerat pentru postul de consilier superior pe care este titular.Cel mai bine simt cresterea salariala directorii executivi din cadrul DGRFP. Este vorba despre directorii de la Directia Servicii Interne, Colectare, Inspectia Fiscala, dar si seful Administratiei Judetene a Finatelor Publice (AJFP). Cresterea venitului net, incepand cu 1 ianuarie, a fost de 500 lei, ajungandu-se la un salariu lunar de 8.022 lei.Reprezentantii Finantelor au precizat ca, pe site-ul ANAF, va fi publicata grila de salarii abia la finalul trimestrului intai al acestui an. Surse din cadrul institutiei au precizat ca au fost situatii in care s-au inregistrat scaderi, dar nu pot fi identificate.\"Din cate stiu si vad, nimeni nu s-a plans de vreo scadere. Am auzit, totusi ca, la nivel de regiune ar fi fost 10 cazuri in care salariul a scazut la simpli angajati. Din cate stiu, soferii castiga binisor, mai bine de 2000 de lei\", spun surse din Finante.Legea salarizarii unitare a afectat si Directia Regionala Vamala Iasi. Spre exemplu, Danut Bolohan, numit temporar la conducerea Directiei, s-a trezit cu o diminuare a salariului de 650 lei. Astfel, in ianuarie, venitul acestuia este de 7.400 lei.\"Da, este o scadere a salariului. Nu primesc nimic in plus pentru functia de director. Grila de salarizare este pentru functia pe care sunt titular\", a spus Bolohan. In schimb, Elena Cotea, adjuncta Biroului Vamal Iasi, este multumita de noua grila. A primit pe card suma neta de 7000 lei, insa la acest venit se adauga si un spor de frontiera pe care l-a castigat in instanta."}