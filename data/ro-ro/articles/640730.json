{"id":640730,"title":"Doliu in lumea artistica! A trecut la cele vesnice dupa mai bine de trei decenii in slujba muzicii pe scena...","content":"Opera Nationala Romana Iasi (ONRI) anunta cu profund regret trecerea la cele vesnice a baritonului Visarion Hutu, cel care a si-a dedicat mai bine de trei decenii din viata in slujba muzicii pe scena Operei iesene.Visarion Hutu a debutat in februarie 1966 ca solist al Operei Nationale Romane Iasi, cu rolul Contele de Luna din opera „Trubadurul” de Giuseppe Verdi.A avut peste 40 de roluri in spectacole de opera, dintre care amintim: Rigoletto (Rigoletto), Renato (Bal mascat) de G. Verdi; Enrico (Lucia de Lammermoor), Belcore (Elixirul dragostei) de G. Donizetti; Figaro (Barbierul din Sevilla) de G. Rossini; Schaunard (Boema), Sharpless (Madame Butterfly), Scarpia (Tosca) de G. Puccini; Olandezul (Olandezul zburator) de R. Wagner; Valentin (Faust) de Ch. Gounod; Escamillo (Carmen) de G. Bizet; Oneghin (Evgheni Oneghin) de P. I. Ceaikovski.Trupul neinsufletit al artistului va fi depus miercuri, 14 februarie la Capela Cimitirului „Sfintii Apostoli Petru si Pavel” Iasi. Slujba de inmormantare va avea loc vineri, 16 februarie, incepand cu ora 12:00, la acelasi cimitir.Pentru cei care doresc sa ii aduca un ultim omagiu, trupul neinsufletit al artistului va fi depus si in foaierul Teatrului National Iasi, vineri 16 februarie, de la ora 08:30."}