{"id":640784,"title":"Ca sa impresioneze o femeie, a venit s-o ia cu elicopterul, intr-o misiune secreta, comandata de insusi...","content":"Un barbat de 57 de ani, indragostit pana peste cap de o femeie, a aterizat cu un elicopter pe stadionul de fotbal din Carolina de Nord, careia ii promisese c-o s-o ia intr-o misiune top secret comandata de insusi Donald Trump. Era imbracat cu uniforma de general cu trei stele. Din pacate atat pentru el, cat si pentru ea, Christian Desgroux nu era nici pe departe general de armata, ci mecanic auto. Si nici vorba de vreo misiune clandestina autorizata de presedintele Trump, au spus autoritatile, la inceputul acestei saptamani. Desgroux s-a ales cu o condamnare de uzurpare de calitati oficiale, ceea ce se pedepseste cu trei ani de inchisoare si amenda de 250 000 de dolari. El a inchiriat un elicopter cu pilot, a imbracat o uniforma de locotenent – general, s-a suit in aparatul de zbor in apropierea casei lui si a aterizat in localitatea unde domicilia femeia, pe terenul de fotbal.Doamna respectiva a declarat ca a fost cu adevarat surprinsa, pentru ca ea se astepta ca el sa soseasca intr-o masina de teren, nicidecum cu un elicopter. “Il cunosc de 20 de ani, dar nu l-am mai vazut intre timp”, a spus ea, “stiam ca are niste probleme in familie”.Dupa ce a luat-o de acasa, Desgroux si femeia au urcat impreuna in elicopter si au zburat deasupra localitatii Raleigh in jur de o ora si jumatate, apoi au aterizat, deoarece pilotul a gasit o scuza ca are niste probleme legate de motor. La aterizare, politia fusese deja sesizata si l-au ridicat pe amorez, care a platit pentru aventura cu elicopterul 1500 de dolari. Se pare ca Desgroux ar suferi de o afectiune psihica si ca pedeapsa nu va fi foarte aspra, mai ales ca judecatorul crede ca nu a fost pusa in pericol siguranta Statelor Unite, ci doar un barbat a incercat sa impresioneze o fata.\n "}