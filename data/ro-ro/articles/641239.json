{"id":641239,"title":"EXPLOZIV! DETALII INCREDIBILE despre modul in care Relu Fenechiu a iesit din puscarie. DOCUMENTE...","content":"• Desi a furat cat a vazut cu ochii si a fost inchis pentru fapte de coruptie, a ajuns sa se regaseasca in galeria scriitorilor romani • Pentru a scapa cat mai repede de inchisoare, a devenit \"scriitor\" peste noapte, fara prea multe probleme • Fostul baron liberal Relu Fenechiu a inventat peste noapte carti care i-au redus substantial pedeapsa • Continutul acestor volume ascunse marelui public este, insa incredibilReporterii BUNA ZIUA IASI au descoperit o serie de documente inedite care l-au ajutat pe Relu Fenechiu sa iasa de dupa gratii. A fost condamnat in urma cu patru ani la inchisoare cu executare pentru fapte de coruptie, dupa ce a prejudiciat statul roman cu zeci de miliarde de lei vechi. A stat in spatele gratiilor aproape 1.200 de zile, insa a castigat peste 200 de zile pentru ca a muncit in inchisoare, dar si 120 de zile pentru ca a scris patru carti.Asa s-a ajuns ca fostul ministru al Transporturilor sa intre in galeria scriitorilor din spatele gratiilor, dupa ce a redactat mai multe \"lucrari stiintifice\" pentru a i se reduce pedeapsa.Relu Fenechiu a elaborat cateva carti in spatele gratiilor, pentru fiecare din acestea, pedeaspsa reducandu-se cu 30 de zile. Fenechiu a scris patru carti cat timp a stat in puscarie: \"Contributii privind reconditionarea prin metalizare prin pulverizare în câmp ultrasonic\", \"Solutii fezabile privind constructia de autostrazi în Regiunea Moldovei\", \"Ingineria avansata - Solutie strategica pentru o dezvoltare durabila a Regiunii de Dezvoltare Nord-Est\" si \"Itinerarii duhovnicesti în judetul Iasi\".Cei care sunt curiosi sa vada cum a scris Fenechiu aceste carti, ele pot fi consultate la Biblioteca Nationala a Romaniei, singurul loc unde sunt disponibile. De altfel, doar doua din volumele scrise de Fenechiu, se afla la Biblioteca Nationala.In baza acestor carti, Fenechiu a putut sa iasa mai repede din puscarie. Este, insa dubios cum fostul baron liberal a avut timp sa faca documentari ample atat in domeniul ingineriei, cat si in cel religios. Elaborarea unor astfel de lucrari necesita timp si o informare cat mai amanuntita, insa pentru Fenechiu, acest lucru a contat mai putin. Din ceea ce prezinta in unul din volumele sale, Relu Fenechiu s-a folosit de site-urile de profil ale unor institutii publice, unde informatiile sunt cat se poate de accesibile pentru publicul larg.In volumul scris de Fenechiu privind \"Ingineria avansata - Solutie strategica pentru o dezvoltare durabila a Regiunii de Dezvoltare Nord-Est\", acesta vorbeste despre solutii care pot dinamiza economia regiunii Moldovei. Aparuta la Editura Performantica in 2015, cartea are 212 pagini si costa 10 lei. Volumul a fost supervizat de prof. dr. Traian D. Stanciulescu, profesor universitar specializat pe Filosofie la Universitatea Cuza, in niciun caz, pe partea de inginerie.Cu toate acestea, volumul nu se gaseste in librarii. In acest volum, Fenechiu incearca sa arate care ar fi ideile sale privind dezvoltarea Regiunii de Nord- Est si cum ar putea aceasta zona a tarii sa recupereze decalajul fata de celelalte regiuni ale tarii.\"Bagajul de cunoastere si experienta al celor care au avut capacitatea unei dezvoltari personale si socio-profesionale remarcabile ramane exploatat doar la nivelul unui nucleu restrans din jurul individului, nefiind valorificat si prin transmitere si impartasire la nivelul mai larg al comunitatii (...) Gandind astfel, mi-am dorit si mi-am propus sa impartasesc o parte din experienta mea (...). Ca o concluzie generala a acestei lucrari, sustinem ca, pentru a nu se adanci si mai mult decalajele dintre Regiunea de Nord- Est si media europeana sunt necesare de urgenta investitii in crearea de infrastructuri rutiere, feroviare si aeroportuare performante, investitii in asigurarea pentru toti cetatenii a standardelor UE in ceea ce priveste accesul la educatie, sanatate, servicii sociale\", sustine Relu Fenechiu in cartea respectiva.  Scriitorul Relu Fenechiu a scris acest volum fara prea mare greutate, asta pentru ca a facut abuz de o sursa de informare folosita cel mai frecvent de elevi si studenti, site-ul Wikipedia.org. O buna parte din acest volum are numeroase paragrafe luate de pe site-ul respectiv. Pagini intregi cu definitii si explicatii legate de domeniul ingineriei sunt copiate cuvant cu cuvant de pe Wikipedia, de parca totul ar fi un referat scris de un elev grabit sa nu fie prins cu tema nefacuta.In mod normal, Wikipedia este doar o sursa primara de informare ce face trimitere la volume mult mai ample, volume care ar fi trebuit studiate in amanunt, insa cum acest site poate fi accesat de oricine are acces la internet, este limpede cum a ajuns fostul demnitar sa redacteze un volum stiintific. In paginile cartii sale, mare parte din notele de subsol sunt trimiteri catre Wikipedia, lucru cat se poate de jenant. Alte surse de inspiratie o reprezinta si site-urile guvernamentale, unde, de asemenea, sunt informatii ce pot fi accesate de catre oricine.Relu Fenechiu a redactat aceasta carte pe opt capitole, privind ingineria avansata in diverse domenii, energii regenerabile sau bioingineria si industria farmaceutica. Dupa cum limpede se poate vedea, informatiile provin de pe site-urile de profil ale Agentiei pentru Dezvoltare Regionala Nord-Est, Ministerului Dezvoltarii si alte entitati ce prezinta diverse proiecte de dezvoltare pe care autorul le-a pus la un loc, dar si de pe bloguri ale unor alti autori.  Fostul ministru condamnat pentru coruptie, pentru luare de mita, a ajuns sa-si arate si expertiza in ceea ce priveste constructia de autostrazi pentru regiunea Moldovei. In volumul aparut la editura Pim in 2017 \"Solutii fezabile privind constructia de autostrazi în Regiunea Moldovei\", Relu Fenechiu insira printre altele, amintiri despre proiectul autostrazii Iasi-Targu Mures, proiect disecat pe toate partile de zeci sau sute de politicieni.\"In aceasta introducere, as dori sa ma refer la influenta nefasta a ministrilor care s-au succedat la conducerea transporturilor, precum si a altor reprezentanti ai guvernului care au cerut firmei realizatoare a MPGT modificarea grosolana a unor rezultate pentru a putea promova proiecte nesustenabile (...)\", sustine Relu Fenechiu, care si-a trecut si titlul de doctor inginer pe acest volum.Pe langa aducerea aminte din perioada cat a fost ministru, Fenechiu prezinta in aceasta carte si o sumedenie de date statistice legate de transporturi. Pentru a mai lungi volumul, fostul deputat s-a apucat de prezentat o serie de norme si reglementari legislative in domeniul transporturilor.La bibliografie, autorul a trecut informatiile scoase de pe Masterplanul General de Transport, vechi rapoarte provenite de la Banca Mondiala sau Comisia Europeana analizate deja de specialistii din ministere sau date din Strategia de Dezvoltare Teritoriala a Romaniei. Pentru toate aceste date adunate intr-o carte, Fenechiu a mai reusit sa castige 30 de zile de libertate.   Ultima gaselnita a puscariasului Fenechiu va fi lansata in curand pe piata. Acum, Fenechiu \"lucreaza\" la un volum dedicat celor aflati in spatele gratiilor. Relu Fenechiu a redactat manuscrisul volumului \"Ghidul persoanelor private de libertate\", volum menit a-i ajuta pe puscariasi sa treaca cu bine peste regimul de detentie.Practic, Fenechiu a explicat in acest volum cum a supravietuit el atatia ani in Penitenciarul de la Vaslui si a aratat diverse moduri prin care cei aflati in spatele gratiilor pot trece mai usor peste aceasta perioada. Acest volum este, insa in curs de editare, urmand a fi lansat pe piata mai tarziu."}