{"id":641212,"title":"Bomboane de ciocolata cu miez de slanina - inventia inedita a unui cofetar din Iasi - FOTO","content":"Un cofetar din Iasi a prezentat, sambata, la un concurs organizat la Cluj-Napoca in cadrul festivalului SlanaFest, bomboane de ciocolata cu miez din slanina maturata si un tort cu ciololata si bacon prajit. Bucatarul a primit cupa la categoria produse pe baza de slanina.Presedintele juriului concursului slaninelor si mezelurilor traditionale din cadrul festivalului SlanaFest, Iulia Dragut, din partea Asociatiei Euro Est Alternativ, a declarat ca la competitie au participat 15 concurenti, care s-au intrecut la trei probe: slanina afumata, maturata, fiarta, preparate care au la baza slanina si produse de carmangerie.”Am avut slanina din gusa de porc, de pe spatele porcului, au fost prezentate mai multe tehnici de afumare si preparare a slaninei. Cupa la preparate care au la baza slanina a revenit cofetarului Mihaela Ulman din Iasi care a avut un produs inovator, slanina imbracata in ciocolata, iar juriul a apreciat ingeniozitatea acesteia”, a spus Dragut.Mihaela Ulman a declarat, la randul ei, ca a fost o provocare participarea la concurs si a incercat sa combine ciocolata cu slanina.”Eu sunt cofetar si, pentru ca am decis sa particip la SlanaFest, a trebuit sa gasesc ceva legat de slanina. A fost o provocare pentru mine si am incercat sa combin ciocolata cu slanina, sa iasa un produs care sa fie la inaltimea concursului. Am prezentat bomboane de ciocolata aromata, iar miezul este slanina maturata, cereale facute din bacon prajit si caramel sarat, prajitura cu foi in untura si un tort de ciocolata, bere neagra si bacon prajit si nuca prajita. Pe tort am pus si niste purcelusi roz din pasta de zahar, in ton cu evenimentul”, a spus Ulman.Printre alte produse jurizate s-au numarat slanina fiarta in moare de varza, cu coriandru si piper sau slanina cu chutney de chili si lime.Organizatorul SlanaFest, Molnar Attila, presedintele Breslei Mestesugarilor Transilvania, a afirmat ca la festival sunt prezenti peste 30 de producatori locali de produse de carmangerie traditionala, dar si de lactate si branzeturi, miere, prajitura de casa, palinca, sucuri naturale.”Evenimentul SlanaFest este conceput pentru a aduce un omagiu acestui aliment de baza a taranilor din Transilvania, slanina, ignorat pe nedrept in ultima perioada, readus in atentia consumatorilor de nutritionisti renumiti. Acestia recunosc meritele slaninii in mentinerea imunitatii organismului, dar si in alimentatia echilibrata in timpul iernii. Slanina a scapat de foamete sute de mii de oameni pe parcursul istoriei si am considerat ca acest aliment este pe nedrept uitat”, a spus Molnar.Potrivit acestuia, festivalul SlanaFest va fi organizat anul viitor si in Ungaria, la Budapesta, dar si la Bucuresti."}