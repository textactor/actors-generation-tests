{"id":640756,"title":"Informatii de ultima ora despre greva angajatilor CTP Iasi. Se va ajunge la o intelegere?","content":"Astazi, la sediul Primariei Municipiului Iasi, a avut loc o intalnire cu salariatii Companiei de Transport Public (CTP) Iasi in contextul grevei de maine. In continuare, vatmanii si soferii sunt nemultumiti, ei fiind asimilati personalului necalificat si avand o remuneratie de 1.900 lei.Â Oamenii au solicitat marirea salariilor pana la circa 2.500 de lei, iar reprezentantii CTP Iasi si ai municipalitatii au explicat ca pentru moment situatia nu poate fi pusa in aplicare, dat fiind faptul ca nu s-a stabilit bugetul pe anul 2018.Sambata, 17 februarie, la ora 10.00, va mai avea loc o intalnire, de data aceasta la sediul CTP, cu aceleasi parti implicate, in care se va mai discuta inca odata situatia pentru a ajunge la un consens.\"Din punct de vedere al legislatiei nu este legala aceasta greva, dar supararea lor este justificata. Deci in momentul in care a crescut salariul minim la 1.900 lei s-a creat acea discrepanta intre un necalificat si un om care are raspundere. Acest neajuns a ajuns intr-un punct critic si mi-au spus ca ori le dam salariile marite pana pe 15 februarie, ori intra in greva generala, ori eu nu aveam cum sa autorizez asemenea solicitare. Am conchis sa stam de vorba cu domnul primar si a ramas sa asteptam o decizie. Unitatea face niste calcule si vedem sambata la ora 10, ni se va transmite posibilitatea cresterii salariale a angajatilor CTP. Solicitarea lor este justificata daca ne raportam la alte orase din tara, precum Bucuresti, Cluj sau Timisoara, insa traista este cam goala, nu sunt bani. Toata unitatea este nemultumita, dar noi am reusit pe unii sa-i convingem sa aiba rabdare sa facem toti pasii. Am intrat in evaluarea personalului, introducem si coeficientii de ierarhizare, dar toata aceasta etapa cere timp, dar sunt unii dintre ei care nu au mai avut rabdarea necesara si au iesit pana si din sindicat\", a aratat Vasile Sandu, liderul sindical CTP.\"Am avut o vizita de lucru la primarie cu colegii nostri care reprezinta soferii si au vrut sa stie graficul dupa care urmeaza sa se negocieze alte prevederi din contractul de munca, in speta cresterile salariale si care este viitorul acestei companii. Am avut o intalnire, le-am ascultat doleantele si acum urmeaza ceea ce era deja in grafic, lucru despre care au fost instiintati. Intai s-au marit tarifarele, anul trecut, cu 20%, astfel incat ei sa nu piarda la net si etapa a doua, s-au marit salariile minime si acum s-a aplatizat grila salariilor, lucru ce nu le convine, mai ales celor care presteaza servicii de calitate. Etapa a treia este cea a bugetului, dupa aprobarea bugetului vedem cum ne negociem cu sindicatele astfel incat sa punem salariile asa cum au fost inainte, conform coeficientilor de ierarhizare. De protest, din punctul meu de vedere, nu poate fi vorba. Le-am spus ca se expun, intrucat nu sunt organizati, iar din moment ce avem un contract de munca incheiat si suntem in negociere, dupa hartiile pe care le-am trimis si au fost instiintati, s-ar expune foarte mult si ar risca si alte chestiuni, in loc sa le mareasca salariul\", a mai adaugat Cristian Stoica, seful CTP Iasi."}