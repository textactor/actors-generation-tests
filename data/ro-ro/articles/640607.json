{"id":640607,"title":"Patru ofertanti pentru prima bucata de autostrada din Moldova","content":"Patru asocieri de companii au depus oferte pentru proiectarea si executia variantei de ocolire Bacau, un proiect cu o lungime de 30 de kilometri, din care 16 km se suprapun peste traseul autostrazii A7 (Nord-Sud) si vor fi practic primii kilometri de autostrada din Moldova. Proiectul are o valoare estimata de circa 168 milioane euro si a fost licitat in decembrie 2017, dupa ce anul trecut a fost reziliat un contract mai vechi cu o firma turceasca ce presupunea realizarea centurii. Compania de Administrare a Infrastructurii Rutiere (CNAIR) anunta ca au fost urmatoarele oferte pentru procedura de achizitie publica a contractului \"Proiectare si executie varianta de ocolire Bacau\":Valoarea estimata a contractului este de 773,650,651 RON fara TVA, iar durata acestuia este de minim 96 de luni si include: 6 luni perioada de proiectare, 30 luni perioada de executie a lucrarilor si minim 60 de luni perioada de garantie (ce poate creste la 84 de luni, in functie de perioada de garantie ofertanta in cadrul factorilor de evaluare).Licitatia a fost relansata in decembrie 2017, dupa ce anul trecut in aprilie CNAIR rezilia contractul cu  firma turca  EKO INSAAT VE TICARET A.S, dupa ce aceasta a anuntat ca nu poate duce la capat proiectul. Proiectul fusese initial licitat in 2013 si contractat in 2015 si prevedea realziarii portiunii de autostrada doar pe un sens. Acum, CNAIR a scos la licitatie proiectul cu cei 16 km realizati din start la profil de autostrada. \"Obiectul contractului este proiectarea si executia lucrarilor de construire a 30,8 km de drum nou la standarde europene, din care 16,269 km la profil de autostrada\", anunta CNAIR. "}