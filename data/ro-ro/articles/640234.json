{"id":640234,"title":"Inevitabilul s-a produs. Sentinta dura pentru primarul Mihai Chirica. Edilul Iasului a fost dat afara din...","content":"• Primarul municipiului Iasi a fost ieri exclus din randurile PSD • Biroul Permanent Judetean al filialei PSD Iasi a decis cu o majoritate covarsitoare de voturi ca Mihai Chirica sa fie dat afara din formatiunea politica • Pe langa Mihai Chirica, au mai fost exclusi si viceprimarul Gabriel Harabagiu, dar si fostul deputat Sorin Iacoban • Primarul municipiului Iasi si-a pierdut astfel si sustinerea Consiliului LocalDecizie soc luata ieri de liderii organizatiei judetene a PSD Iasi. Primarul municipiului Iasi, Mihai Chirica, a fost dat afara din organizatie, dupa desele iesiri impotriva Guvernului si a conducerii centrale a partidului. Intruniti intr-o sedinta a Biroului Permanent Judetean (BPJ), membrii PSD au decis cu majoritate de voturi excluderea din partid a edilului, dar si a viceprimarului Gabriel Harabagiu, precum si a fostului deputat Sorin Iacoban.Din cele 21 de persoane care au fost prezente la sedinta, 18 au votat pentru excluderea celor trei, in timp ce alte doua s-au abtinit si doar una singura a votat impotriva sanctionarii cu excluderea din randurile social democratilor. Practic, prin decizia luata ieri, primarul municipiului Iasi nu mai face parte din PSD, urmand a activa ca independent. Social democratii s-au aratat nemultumiti de modul cum primarul Mihai Chirica si colaboratorii sai au actionat in numele partidului si astfel au decis sa ia masuri.La sedinta BPJ au fost prezenti inclusiv Mihai Chirica, Gabriel Harabagiu si Sorin Iacoban, acestia expunandu-si punctele de vedere despre situatia aparuta in fata membrilor forului judetean.\nAcestia au venit insotiti la discutii de consilierul local Florin Boca si de fostul consilier judetean Paula Vornicu. Cu toate acestea, cei trei nu au reusit sa-i convinga pe cei din BPJ sa nu fie dati afara din partid, ci din contra.\"Suntem un partid democratic si oricine are dreptul sa se exprime, dar nu oricum. Aceste oprinii trebuie xprimate intr-un cadru statutar, in cadrul unui Birou Politic Judetean, la Comitetul Executiv si nu la orice colt de strada. S-au incalcat mai multe prevederi din statut, iar Comisia de Etica a hotarat cu majoritate de voturi excluderea lui Mihai Chirica, Sorin Iacoban si Gabriel Harabagiu. Comisia de Etica este independenta de partid, am luat la cunostinta concluziile, s-a supus la vot si cu o majoritate covarsitoare s-a decis excluderea\", a spus Maricel Popa, presedintele PSD Iasi.Seful filialei judetene a aratat ca membrii de partid pot fi sanctionati conform prevederilor statutului PSD si al Codului de Etica si Conduita. Popa a aratat ca decizia luata de BPJ poate fi contestata la Comisia Nationala de Etica, Integritate si Arbitraj si poate fi efectuata în termen de 15 zile. In plus, pâna la solutionarea definitiva a contestatiei, hotarârea de sanctionare produce efecte depline.Pentru excluderea lui Mihai Chirica au votat 18 dintre mebrii BPJ, la fel si pentru Gabriel Harabagiu. Pentru excluderea lui Sorin Iacoban au votat 16 din cei prezenti. Pentru sanctionarea cu avertisment a lui Gabriel Teodorescu au votat tot 16 din cei 21 prezenti.In schimb, Paul Boisteanu a iesit basma curata, asta pentru ca BPJ a votat împotriva sanctiunii cu avertisment propuse de Comisia Judeteana de Etica, Integritate si Arbitraj.Celor trei exclusi li s-a reprosat faptul ca nu au respectat statutul PSD, codul de etica si conduita, precum si programul politic de guvernare. Cei trei nu au actionat pentru realizarea obiectivelor si programului politic al partidului, nu au contribuit la formarea si promovarea unui mod de lucru democratic prin acceptarea pluralismului de idei si diversitatii opiniilor exprimate în mod liber, în cadru organizat al partidului, prin respectarea hotarârilor majoritatii si a celor adoptate de organele ierarhic superioare ale partidului.In plus, ei nu au asigurat aplicarea si respectarea acestora, au exprimat în mod public, în numele partidului, pareri care contravin politicii si strategiei partidului sau hotarârilor sale, au încalcat disciplina de partid si caracterul confidential al unor documente sau informatii de partid, nu au militat pentru pastrarea si întarirea unitatii partidului, dar au adus si daune imaginii si prestigiului formatiunii.\"PSD este cel mai mare partid din tara, în interiorul caruia fiecare membru poate sa-si spuna parerile si opiniile personale, deoarece împreuna putem identifica cele mai bune solutii. Cu toate acestea avem obligatia de a respecta si deciziile luate în interiorul forurilor statutare ale partidului, pentru ca un astfel de partid are nevoie de disciplina pentru a putea implementa programul de guvernare si duce la bun sfârsit proiectele pentru comunitatile pe care le reprezentam. Mai mult, consider ca este de bun simt sa ne respectam între noi, sa colaboram cu alesii nostri locali, cu parlamentarii nostri, pentru ca cetatenii i-au sustinut, si-au pus încrederea în ei, iar noi avem obligatia de a conlucra cu acestia pentru identificarea celor mai bune masuri pentru cetateni. Revenind la analiza si propunerile facute de membrii Comisiei de Etica, vreau sa precizez ca nu m-am implicat în acest demers si am asteptat ca aceasta procedura sa-si urmeze cursul firesc. Mai mult, decizia de sanctionare disciplinara a colegilor nostri a fost aprobata în interiorul Biroului Permanent Judetean, forul de conducere al structurii judetene PSD\", a mai spus Maricel Popa, presedintele PSD Iasi.Sedinta BPJ nu a fost insa lipsita de scandal. Dupa ce si-au expus fiecare punctele de vedere, Mihai Chirica, Gabriel Harabagiu si Sorin Iacoban au parasit sala de sedinte. Cei trei au sustinut ca au fost dati afara de catre unii din membrii BPJ, primarul aratandu-l din nou cu degetul pe Maricel Popa.\"Mi-am spus punctul de vedere referitor la prostiile pe care le-a avansat Comisia de Etica. Multe dintre ele erau extrase din presa pe care dumnealor o studiaza, nu inseamna faptul ca nu mi-am recunoscut opozitia fata de diverse actiuni pe care Dragnea le-a facut in diverse faze de guvernare. Faptul pentru care m-am prezentat la aceasta comisie este pentru a reface unitatea partidului, pe niste principii foarte clare, bazate pe programul electoral, pe programul de guvernare si bineinteles bazate pe relatia pe care trebuie sa o porti cu comunitatile care te-au trimis, asa incat am facut apel la unitatea partidului, cu toti colegii mei, in incercarea de a merge mai departe. Vom vedea daca se va face o fractura totala intre organizatia municipala si organizatia judeteana si, desigur, consecintele sunt cele pe care le prognozam. Cei prezenti alaturi de mine au fost invitati sa paraseasca sala intr-o maniera destul de grosolana, sindicatele au fost date si ele afara, desi au fost partenerul nostru principal in alegerile din 2016, si prognozez ca daca se merge pe linia asta, nu este linia cea potrivita pentru un partid social democrat\", a spus Mihai Chirica dupa ce a ieseit din sala.Mihai Chirica a sustinut si ca nu s-a pus problema de a pleca la alta formatiune poltica, desi in mediul politic se zvoneste ca a demarat discutiile cu Partidul National Liberal. \"Discutam despre social democratie si valentele social democratiei. Daca-si schimba numele PNL si PSD atunci mai discutam\", a sustinut Chirica.    Excluderea lui Gabriel Harabagiu va duce si la eliberarea unui loc in Consiliul Local pentru PSD. Gabriel Harabagiu si-a pierdut nu doar calitatea de consilier local, ci si cea de viceprimar. In aceste conditii, un alt ales local al PSD ar urma sa fie desemnat drept viceprimar. Nu doar Boca s-a dovedit a fi un apropiat al primarului Mihai Chirica. Un alt ales local care i-a fost alaturi lui Chirica a fost si Gabriel Surdu. Cu toate acestea, in mediul politic se zvoneste ca actualul consilier local Gabriel Surdu ar urma sa ocupe aceasta functie. Surdu, membru al organizatiei municipale a PSD Iasi, a fost alaturi de Chirica zilele trecute, cand filiala s-a intrunit pentru a-l sustine pe acesta. Surdu a votat chiar pentru sustinerea primarului in disputa acestuia cu organizatia judeteana. Acum insa, Surdu pare ca este gata sa intre in alta barca, chiar daca i-a fost aproape edilului.\"Punctul meu de vedere coincide cu dorinta tuturor din cei pe care-i cunosc eu din organizatia municipala de a avea o atmiosfera de lucru, de a avea o atmosfera care sa  proppere economic Iasul, in care proiectele principale sa aibe prioritate , de a mioita pentru autostrada, de a avea o liniste in care sa poti sa muncesti. Sunt alaturi de domnul primar si de tot ceea ce inseamna progres, prosperitate in locul in care m-am nascut, in Iasi\", a spus Surdu. Acesta a evitat insa sa spuna clar daca-si doreste postul de viceprimar, functie pe care a mai ocupat-o in mandatul trecut.\"Organizatia judeteana indeamna la acelasi lucru. Nu stiu daca este vreo contradictie. Eu am votat cu ideea ca noi, cei de la municipiu, ne facem treaba. Vorbesc cu domnul Popa de cate ori de intalnim. Trebuie sa muncim si sa ne vedem de treaba, oameni sa vada un partid puternic care le apara si creste nivelul de trai\", a mai spus Gabriel Surdu."}