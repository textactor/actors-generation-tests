{"id":641013,"title":"Calin Popescu Tariceanu despre Klaus Iohannis: ''Nu poate ramane complice al institutiilor de forta...''","content":"\"Dezvaluirile aparute in spatiul public in ultimele zile cu privire la actiunile procurorilor DNA au reprezentat un nou cutremur cu multe grade pe scara Richter, care au slabit si mai mult fundatia institutiilor de forta. Pentru mine, aceste lucruri nu au constituit o surpriza.\", sustine fostul premier Calin Popescu Tariceanu intr-un editorial postat pe site-ul ziarului Cotidianul.\"Probabil ca pe multi ii mira ceea ce spun, insa faptele devoalate de un procuror DNA si un fost deputat, asupra caruia au fost exercitate presiuni pentru fabricarea unor dosare, nu fac decat sa confirme ce am tot spus in ultimii ani cu privire la modul in care actioneaza DNA. Statul paralel incearca sa conduca Romania prin intermediul dosarelor penale, iar procuratura a devenit doar un instrument politic de eliminare a persoanelor incomode, care stau in calea unor planuri facute in subteranele sistemului.Multi incearca sa creeze iluzia ca implicatiile acestui comportament antidemocratic sunt pozitive, pentru ca asa s-ar lupta impotriva coruptiei sau pentru ca politicienii, pe care unii cetateni nu ii voteaza, sunt eliminati. Nimic mai fals! Iar asta o simt pe propria piele din ce in ce mai multi romani care nu au nicio legatura cu politica si care sunt victime ale abuzurilor sistemului. Cei corupti de putere nu si-au limitat actiunile impotriva oamenilor politici, ci le-au indreptat si asupra simplilor cetateni, iar asta se vede in fiecare zi, prin noi si noi dezvaluiri ale victimelor acestor abuzuri.Din pacate, Romania este astazi un stat in care abuzurile, dosarele fabricate, denunturile facute sub presiune sau probele falsificate sunt la ordinea zilei. Toti cetatenii sunt afectati, nu doar oamenii politici. Ce constat, iar in acest caz nu cred ca sunt singurul, este un regres imens in ceea ce priveste respectarea drepturilor si libertatilor fundamentale ale cetatenilor.\", mai scrie Calin Popescu Tariceanu.Seful Senatului sustine, insa, ca in tot scandalul iscat de inregistrarile explozive, Directia Nationala Anticoruptie fuge de responsabilitate.\"Abuzurile, numarul foarte mare de dosare trimise inapoi la procuratura, informatiile din interior, toate la un loc pun sub semnul intrebarii in mod serios activitatea DNA. Raspunsurile pe care le-am primit pana acum din partea institutiei reprezinta doar o incercare de a fugi de responsabilitate. Aceste lucruri nu pot fi musamalizate la nesfarsit, ci ele vor trebui lamurite in cel mai scurt timp, deoarece vorbim despre intregul sistem de justitie din Romania, a carui functionare corecta e pusa sub semnul intrebarii. Trebuie sa existe un raspuns cu privire la ceea ce se intampla in interiorul DNA, cu privire la modul in care anumiti procurori inteleg sa isi exercite atributiile. Opinia publica are dreptul sa afle adevarul cu privire la modul in care sunt facute dosarele in Romania, nu franturi si raspunsuri expeditive ale institutiei. Din nou, nu spun doar eu aceste lucruri, ci le spun si magistratii onesti, care vor sa faca lumina in justitia din Romania.\", continua Tariceanu.In final, liderul ALDE ii adreseaza o intrebare publica presedintelui Klaus Iohannis, dar ii da acestuia si un sfat: sa actioneze.\"Totodata, consider ca presedintele tarii nu poate sa ramana indiferent la tot ce a aparut public, sa fie pe mai departe un complice al institutiilor de forta. Nu trebuie sa pierdem din vedere ca toate acestea se petrec si s-au petrecut sub patronajul presedintelui Iohannis, ale carui singure obiective in acest moment sunt: obtinerea unui nou mandat la Cotroceni cu sprijinul fortelor oculte de putere, precum si solutionarea ilegalitatilor de care este acuzat de cand detinea functia de primar al Sibiului.Ii adresez presedintelui o intrebare publica, deschisa, la care sper sa aiba timp sa raspunda: Oare dupa toate informatiile aparute este in continuare multumit de activitatea DNA sub conducerea Laurei Kovesi, nu il deranjeaza toate abuzurile dovedite, nu il deranjeaza incalcarea brutala a drepturilor omului? Spun asta pentru ca are o responsabilitate directa pentru numirea procurorului-sef al DNA, iar in mod normal nimeni nu poate sa ramana indiferent la aceasta batjocorire grava a drepturilor cetatenilor. Presedintele are o obligatie pe care trebuie sa o exercite, aceea de garant al Constitutiei, Legea fundamentala a statului roman, cea care garanteaza apararea drepturilor si libertatilor individuale. Presedintele nu doar trebuie sa ia act de toate aceste lucruri, ci el trebuie sa faca si altceva: sa actioneze.\", conchide Calin Popescu Tariceanu."}