{"id":641020,"title":"O schimba sau nu o schimba?","content":"O schimba. Aceasta este concluzia la care am ajuns. Dupa ce am studiat cu atentie atat comportamentul lui Tudorel Toader, cat si primele reactii ale  presedintelui Klaus Iohannis. Desigur, decizia demiterii Laurei Codruta Kovesi de la sefia DNA este extrem de complexa, pentru ca antreneaza, intr-o masura excesiva, nu numai pasiuni si orgolii, ci si confruntari de natura politica. In care este implicat viitorul unor personaje importante, cum este Liviu Dragnea sau Klaus Iohannis, dar si modul in care va decurge confruntarea politica intre Stanga si Dreapta. Ca sa nu mai vorbim despre factorul extern, aflat si el pe terenul de joc.In analiza anterioara, i-am suprins probabil pe multi dintre cititori atunci cand am prognozat ca Ministrul Justitiei, domnul Tudorel Toader nu poate anunta o decizie de demitere a doamnei Laura Codruta Kovesi fara ca, in prealabil, sa ii fi prezentat in mod oficial presedintelui Klaus Iohannis o solicitare scrisa in acest sens, insotita si de cuvenitul document explicativ. Am spus ca daca el va sustine o conferinta de presa, inainte de  a parcurge o procedura care sa-l implice pe presedinte, o va face nu pentru a anunta decizia sa privind demiterea, ci doar pentru a explica de ce nu o demite pe Laura Codruta Kovesi. Si am mai afirmat ca nu este deloc exclusa o procedura intermediara, de natura sa implice Parlamentul. Si exact asa s-a intamplat.Tudorel Toader nu a tinut o conferinta de presa, ci a facut doar o declaratie de presa. Ceea ce inseamna ca, din capul locului, a dorit doar sa faca un anunt si si-a propus sa refuze sa raspunda la orice intrebare. Iar in esenta anuntul facut inseamna doua lucruri. 1). Va avea loc o procedura care se va consuma in Parlament in prima parte a saptamanii viitoare. 2) Abia apoi, joi, domnul Tudorel Toader, dupa ce-i va adresa o solicitare scrisa presedintelui, va informa opinia publica asupra deciziei pe care  a luat-o.  Are importanta, desigur, si faptul ca a tinut sa ne asigure ca a pus o conditie si anume sa nu se exercite presiuni asupra lui, atat in Guvern cat si la partid. Iar conditia a fost respectata.In interventiile pe diverse posturi de televiziune, pe care le-am avut inainte ca domnul Klaus Iohannis sa iasa cu declaratiile sale publice, am prognozat ca acesta isi va nuanta pozitia fata de Laura Codruta Kovesi. Si exact asa s-a intamplat. Domnul Klaus Iohannis a afirmat in continuare ca apreciaza pozitiv atat activitatea DNA, cat si pe cea a doamnei Laura Codruta Kovesi, dar a tinut sa precizeze ca o asemeena opinie ar putea fi schimbata, in masura in care domnul Tudorel Toader ii va prezenta argumente solide. Cu alte cuvinte, presedintele Romnei ramane consecvent, dar lasa deschisa si posibilitatea unei decizii de demitere a doamnei Laura Codruta Kovesi.Si ce urmeaza sa se intample in aceste conditii? Domnul Tudorel Toader, profitand de un drept pe care-l are si chiar de o obligatie care ii revine, va supune plenului Parlamentului un document, care probabil se va intitula „Raport asupra starii Justitiei”. In paranteza fie spus, fiecare ministru, in fiecare an, a ramas dator Parlamentului cu un asemenea raport, dar, ce e drept, nimeni nu a fost vreodata tras la raspundere pentru ca nu si-a indeplinit aceasta obligatie. De aceea presupun ca in prima parte a saptamanii viitoare se va organiza un plen reunit al celor doua Camere, in fata caruia ministrul Justitiei va prezenta un raport privind starea Justitiei, care, in mod inevitabil, se va referi si la situatia din DNA si la statutul doamnei Laura Codruta Kovesi de sef al acestei institutii. Acest raport, logic, va avea la baza atat constatarile Inspectiei Judiciare, cat si constatarile proprii ale ministrului Justitiei, facute cu ocazia discutiilor pe care le-a avut pe aceast tema, atat cu factori responsabili din Justitie cat si cu diferiti petenti. Concluzia acestui raport va fi ca doamna Laura Codruta Kovesi se face vinovata de un management defectuos si, ca atare, trebuie demisa. Ramane un mister care va fi pozitia ministrului Justitiei in raport cu Parchetul General, care si el a facut obiectul unui control de fond al Inspectiei Judiciare.Este posibil ca aceasta procedura parlamentara sa se incheie cu o declaratie in acest sens a plenului reunit. De indata, avand in spate si girul Parlamentului, domnul Tudorel Toader i se va adresa presedintelui Romaniei, facandu-i o solicitare scrisa si argumentata in sensul demiterii doamnei Laura Codruta Kovesi. Evident, el va informa si Consiliul Superior al Magistraturii, solicitand avizul negativ sau pozitiv al acestei institutii, un aviz care este doar consultativ. Abia in aceasta faza, presedintele Klaus Iohannis, dupa ce-si va lua un timp de gandire, va gasi de cuviinta sa se pronunte, si el in mod argumentat, in raport cu decizia pe care trebuie sa o ia.Prognoza mea este ca domnul presedinte Klaus Iohannis se va lasa convins de argumentele ministrului Justitiei. Cu atat mai mult cu cat este posibil si chiar plauzibil ca si CSM sa avizeze pozitiv solicitarea ministrului Justitiei. Ceea ce, in continuare, ramane o problema cu care se va confrunta in viitor institutia numita DNA este absenta vointei politice de a face o restructurare temeinica in aceasta zona si de a rezista presiunilor externe, in sensul neinstalarii in locul doamnei Kovesi a vreunei alte persoane, aleasa nu din interiul, ci din exteriorul Romaniei."}