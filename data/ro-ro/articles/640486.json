{"id":640486,"title":"Cea mai mare miscare pro-viata din lume, din nou la Iasi","content":"Cea mai mare miscare pro-viata la nivel mondial, campania 40 DE ZILE PENTRU VIATA, reincepe in data de 14 februarie. Pentru a treia oara la Iasi, crestinii ieseni se vor uni in post, rugaciune si veghe pasnica pentru incetarea avorturilor. Campania se va desfasura pe Bulevardul  Stefan  Cel  Mare si Sfant (la Cub), in perioada 14 februarie – 25 martie. Primele doua editii ale campaniei in orasul Iasi au avut loc in primavara si toamna anului 2017, iar raspunsurile primite din partea comunitatii au fost foarte pozitive. Peste 1000 de voluntari au pus suflet in aceasta initiativa, venind in strada si rugandu-se pentru copiii nenascuti si respectarea dreptului la viata. Si de aceasta data, campania va insuma 40 de zile de veghe pasnica in rugaciune, desfasurata in spatiul public. Toti participantii la veghea pasnica vor fi rugati sa semneze o declaratie de pace, angajandu-se sa se comporte in permanenta ca niste adevarati ambasadori ai lui Cristos. Campania 40 DE ZILE PENTRU VIATA nu este o campanie agresiva si nu condamna pe nimeni. Scopul prezentei in strada este de a oferi sprijin si alternative la avort, de aceea mesajele sunt pozitive, invita la dialog si comuniune. In perioada 14 februarie – 25 martie vor fi puse la dispozitie, 12 ore/zi (7.00 – 19.00), pancarte cu mesaje pro-viata, materiale informative si indrumare catre modalitatile de interventie pentru femeile care se confrunta cu sarcini neplanificate. Ajutorul pe care organizatorii de la Iasi il pun la dispozitie consta in consultatii si ecografii gratuite in cadrul clinicii Providenta, consiliere psihologica, pre- si postnatala, maternala si juridica pentru mame si ajutor financiar pentru femeile care sunt constranse sa avorteze din considerente financiare.Initiativa 40 DE ZILE PENTRU VIATA, aflata la a treia editie in Iasi, vine ca raspuns la numarul de avorturi ingrijorator de mare si la raspandirea acestui fenomen in ultimii ani. In ultimii 60 de ani, numarul copiilor avortati in Romania depaseste numarul populatiei tarii, fapt care pozitioneaza Romania pe locul doi in lume. In medie, in Romania se fac, la momentul actual, 220 de avorturi pe zi. In anul 2014, numai in judetul Iasi au fost avortati peste 2000 de copii. Concomitent, gazde ale campaniei 40 DE ZILE PENTRU VIATA din aceasta primavara mai sunt orasele Cluj, Timisoara, Nasaud si Roman. La nivel mondial, campania se desfasoara inca din 2004, incepand din Texas si astazi numarand sute de orase in peste 40 de tari. In decursul a 12 ani, prin aceste campanii, au fost salvate 14.000 de vieti iar numarul avorturilor pe plan local a scazut - chiar si cu 28%. "}