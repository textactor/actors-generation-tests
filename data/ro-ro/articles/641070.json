{"id":641070,"title":"Colaps pe bulevardul Stefan cel Mare si Sfant. O groapa mare a aparut peste noapte - FOTO, VIDEO","content":"In cursul zilei de ieri, iesenii care au trecut pe bulevardul Stefan cel Mare si Sfant au observat ca o parte importanta din zona pietonala s-a prabusit. A aparut o groapa adanca de doi metri, din primele informatii, din cauza lucrarilor edilitare executate in trecut. Surparea a fost localizata chiar in dreptul sediului Bancii Nationale Romane.Sub trama stradala se afla un tunel care face legatura intre bulevard si strada Sf. Andrei. Dupa securizarea zonei, au fost in inspectie si reprezentantii Directiei Judetene pentru Cultura. In cazul in care se vor descoperi obiecte arheologice, lucrarile vor fi intrerupte. De readucerea la forma initiala a strazii se ocupa echipele de la Servicii Publice Iasi (SPI) SA.\"In vederea remedierii surparii, Primaria Municipiului Iasi a propus realizarea unei umpluturi din balast stabilizat si pietris, respectiv refacerea pavajului deteriorat. Comisia a aprobat masurile propuse de municipalitate, cu conditia ca eventualele descoperiri de obiecte arheologice pe perioada lucrarilor sa fie raportate catre Directia Judeteana pentru Cultura, Culte si Patrimoniul Cultural National Iasi. Lucrarile de refacere au demarat în cursul zilei de astazi, 16 februarie, imediat dupa ce Directia Judeteana de Cultura, Culte si Patrimoniul Cultural National Iasi a emis avizul\", au declarat reprezentantii primariei.\n "}