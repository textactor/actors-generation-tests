{"id":640000,"title":"Razie ampla la Iasi. Mai multi soferi au fost aspru sanctionati","content":"Politistii rutieri au actionat pe raza judetului Iasi pentru prevenirea si combaterea nerespectarii cauzelor generatoare de accidente rutiere. Astfel, politistii rutieri au folosit echipamentele de masurare a vitezei, aflate în dotare. Au fost aplicate 62 de sanctiuni contraventionale, dintre care 31 pentru viteza, 3 pentru depasire neregulamentara, iar restul pentru alte abateri. Valoarea totala a sanctiunilor este de 39.425 lei.Au fost retinute 14  permise de conducere, dintre care 11 pentru viteza. Spre exemplu, un barbat, de 33 ani din judetul Brasov, în timp ce conducea un auto, pe DN 28 în localitatea Letcani a fost înregistrat de aparatul radar, circulând cu viteza de 113 km/h (limita de viteza fiind de 50 km/ h). Acesta a fost sanctionat conform O.U.G. nr. 195/2002, cu 9 puncte amenda si a fost aplicata masura complementara de suspendare a dreptului de a conduce autovehicule pe drumurile publice pe o perioada de 90 zile.O femeie, 36 ani din Iasi, în timp ce conducea un auto pe DN 28, în localitatea Podu Iloaiei a fost înregistrata de aparatul radar circulând cu viteza de 116 km/h (limita de viteza pe acel sector de drum fiind de 50 km/ h.) Persoana în cauza a fost sanctionata conform OUG nr. 195/2002, cu 9 puncte amenda si a fost aplicata masura complementara de suspendare a dreptului de a conduce autovehicule pe drumurile publice pe o perioada de 90 zile."}