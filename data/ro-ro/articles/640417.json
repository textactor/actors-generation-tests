{"id":640417,"title":"Lia Olguta Vasilescu, explicatii despre noua lege a pensiilor","content":"Olguta Vasilescu, ministrul Muncii, a fost invitata la Antena 3, unde a vorbit despre noua lege a pensiilor. \"In primul rand, vom scoate din randul pensionarilor pe cei care nu au cotizat zece ani, nu au un stadiu minim de cotizatie. Adica cei cu pensia minima. Culmea este ca acestia i-au prins din urma pe cei care au cotizat 15-20 de ani. Ei vor avea un statut de asistat social si vor fi intr-o legislatie proprie. Pentru ei, anul acesta, de la 1 iulie, pensia creste la 640 de lei, dar atentie, nicio alta pensie din Romania, inclusiv pentru ceilalti care au cotizat peste 10 ani nu va cobori sub acest cuantum de 640 de lei\", a spus ministrul Muncii. \"Intr-o parte vor ramane pensionarii care vor creste pe punctul de pensie prognozat sa fie 1775 de lei pana in anul 2020, iar in partea cealalta nu se va mai creste pe punctul de pensie, ci atunci cand statul va considera ca este necesar sa mareasca aceste indemnizatii minime, vor fi facute cresteri, dar clar nu in acelasi ritm cu cei care au cotizat\", a mai explicat Lia Olguta Vasilescu. Dupa ce a urmarit cu atentie, in platoul Antenei 3, ce mesaje i-au transmis mai multi romani nemultumiti de pensia cu care sunt nevoiti sa traiasca, ministrul Muncii, Lia Olguta Vasilescu le-a explicat faptul ca s-au urmat intocmai obiectivele din programul de guvernare si ca este o crestere evidenta fata de anul trecut. \"Ati uitat sa puneti o intrebare pensionarilor. Cat au avut anul trecut pensia la 1 ianuarie. Ca sa vedem daca a crescut, daca acest Guvern PSD-ALDE a facut ceva pentru pensionari sau nu. Pentru ca exact ce scrie in programul de guvernare noi asta am facut. Sunt multe nemultumiri pentru ca cei care nu ar trebui sa aiba statutul de pensionari au crescut intr-un ritm, dar este foarte adevarat ca nici nu puteam sa-i lasam la 400 de lei. Cine poate sa traiasca cu 400 de lei? Era logic ca si acolo sa facem majorari\", a spus ministrul Muncii. \"Pe de alta parte, in ceea ce priveste pensiile, anul trecut au crescut numai pe punctul de pensie cu 15%. Cat scrie in programul de guvernare la punctul de pensie atat l-am facut, Dar sa nu uitam ca am mai facut un lucru care inseamna tot bani in buzunarul pensionarilor. Si anume, la pensiile de sub 2000 de lei s-a eliminat impozitul, din toate pensiile s-a eliminat CASS-ul, care inseamna 5,5%, de asemenea, la tot ce inseamna pensie sub 900 de lei sunt medicamente compensate in proportie de 90%. Pana acum cum era? Daca aveai o pensie sub 700 de lei si mai aveai un venit, dintr-o chirie sa zicem, veneau si-ti bateau la usa ca ai depasit venitul de 700 de lei. De anul trecut am urcat pe plafonul de 900 de lei pensia, dar indiferent de venit noi am acordat aceste medicamente compensate, ceea ce inseamna tot bani in buzunarul lor\". Lia Olguta Vasilescu a tinut sa precizeze faptul ca si dumneaei a avut la un moment dat salariul minim si stie cum este. \"Eu am lucrat in presa inainte sa fiu parlamentar pe salariul minim cativa ani, deci stiu foarte bine cum se traieste\". "}