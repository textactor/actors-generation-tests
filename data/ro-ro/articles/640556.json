{"id":640556,"title":"Zeci de vinuri vandute in Iasi, verificate de inspectorii agricoli","content":"Inspectorii din cadrul Directiei pentru Agricultura Judeteana (DAJ) Iasi au verificat zeci de probe de vinuri si bauturi alcoolice. Acestia au prelevat mai multe probe din magazinele din Iasi pentru a le trimite la testare in laboratorul acreditat de la Odobesti.Daca in anii trecuti au fost descoperite unele neconformitati la diferite soiuri de vinuri din magazinele din municipiu, situatia s-a schimbat, iar producatorii sau vanzatorii de astfel de bauturi alcoolice respecta legislatia in vigoare privind comercializarea acestor produse. Anul trecut au fost prelevate din Iasi 20 de probe ale mai multor sortimente de vinuri.\"De obicei, primim tematica si prelevam cu reprezentantii altor institutii aceste probe. Laboratorul de la Odobesti este acreditat de Ministerul Agriculturii si Dezvoltarii Rurale, fiind un laborator unde se aduna probe din toata regiunea Moldovei. La cele douazeci de probe trimise de la Iasi nu s-au gasit neconformitati\", a declarat Laurentiu Precup, director DAJ Iasi."}