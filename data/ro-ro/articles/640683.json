{"id":640683,"title":"UPDATE. Sefa Inspectoratului Scolar Judetean, la intalnire ASTAZI cu directorii de scoli si licee din Iasi...","content":"UPDATE: La evenimentul organizat de ISJ Iasi la BCU participa prefectul Iasului Marian Serbescu, vicepresedintele CJ Iasi Romeo Olteanu, seful ITM Iasi George Albulescu si inspectorul principal Mihai Soric, seful Serviciului Rutier Iasi. Pe de alta parte, sefa ISJ Iasi, prof. dr. Genoveva Farcas a prezentat un raport legat de starea invatamantului pe semestrul intai din anul in curs dar si despre actiunile care vor avea loc pana la finalul anului scolar.\"E un moment de analiza a ceea ce s-a intamplat in primul semestru si ce va urma. Putem spune ca, statistic, datele ce tin de rezultatele elevilor sunt foarte bune si nu in descrestere. Problemele semnalate sunt la nivel de neincheiere a situatiei scolare pentru unii elevi, dar imbucurator este ca rata absenteismului s-a diminuat. Pe de alta parte as vrea sa arat ca in aceasta perioada ne vom ocupa de buna organizare a probei orale si practice la Bacalaureat, respectiv de pregatirea simularilor Examenelor Nationale. De remarcat ca ISJ Iasi are in derulare cinci importante proiecte Erasmus+, dar si ca prin programele POCU, ISJ ca partener sau direct implicat investeste o suma de 4 milioane euro in ceea ce inseamna reteaua de invatamant preuniversitar\", a aratat Genoveva Farcas.Astazi, Inspectoratul Scolar Judetean (ISJ) Iasi are programata de la ora 11:00, la Biblioteca Centrala Universitara (BCU) \"Mihai Eminescu\" Iasi una dintre cele mai importante intalniri legate de factorii decizionali din invatamantul preuniversitar iesean.In cadrul acesteia, echipa de conducere a ISJ Iasi, in frunte cu prof. dr. Genoveva Farcas, inspector general, va prezenta un bilant al activitatilor derulate în semestrul I al anului scolar 2017-2018, precum si proiecte pentru semestrul al II-lea. De asemenea, directorii unitatilor de învatamânt vor avea interventii ce vizeaza bune practici educationale."}