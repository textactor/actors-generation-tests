{"id":640286,"title":"Un hot care a dat mai multe spargeri a ajuns pe mana politistilor","content":"Politistii din cadrul Sectiei 3 Politie Urbana Iasi au identificat si condus la cercetari un barbat de 33 ani, banuit de comiterea infractiunilor de furt calificat, în forma continuata (5 acte materiale) si participatie improprie la infractiunea de furt, în forma continuata (4 acte materiale). Acesta a fost arestat preventiv.La data de 7 februarie, politistii Sectiei 3 Politie Iasi au condus la cercetari un barbat, banuit de comiterea în perioada 20-25 ianuarie 2018 a infractiunilor de furt calificat, în forma continuata si participatie improprie la infractiunea de furt, în forma continuata, fapte ce ar fi fost comise în dauna unei societati comerciale, prejudiciul cauzat fiind de 42.000 lei.În baza probatoriului administrat în cauza, barbatul a fost retinut de politisti pentru 24 de ore. La data de 08 februarie, acesta a fost prezentat Parchetului de pe lânga Judecatoria Iasi si Judecatoriei Iasi cu propuneri legale, instanta de judecata emitând pe numele sau mandat de arestare preventiva pentru 30 zile."}