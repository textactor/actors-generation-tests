{"id":641068,"title":"Miroslava si-a anulat amicalul cu CSM Roman","content":"Meciul amical dintre Stiinta Miroslava si CSM Roman, programat sa aiba loc astazi, de la ora 12:00, pe terenul din comuna ieseana, a fost anulat. Antrenorul formatiei iesene, Adrian Kerezsy, a fost nevoit sa renunte la acest meci din cauza starii precare a suprafetei de joc.“Meciul ar fi trebuit sa se dispute la Miroslava, dar terenul este acoperit de zapada, îmbibat cu apa si nu putem juca. Le-am propus celor de la Roman sa jucam la ei, dar nici terenul de acolo nu este curatat. În aceste conditii, am decis sa anulez acest meci. Prioritar acum este sa am jucatorii sanatosi pentru campionat, nu vreau sa riscam vreo accidentare”, a declarat antrenorul Adrian Kerezsy.Stiinta ramâne astfel cu cele sapte meciuri amicale disputate pâna acum, toate încheindu-se cu victoria elevilor lui Adrian Kerezsy. Rezultatele înregistrate de Stiinta în amicale: 12-2 cu LPS Iasi, 1-0 cu AFC Harman, 1-0 cu AFK Csikszereda Miercurea Ciuc, 7-1 cu Precizia Sacele, 5-1 cu CSM Roman, 5-0 cu Aerostar Bacau, 5-0 cu Foresta Suceava."}