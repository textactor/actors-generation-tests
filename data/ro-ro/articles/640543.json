{"id":640543,"title":"Romanii si-au pierdut increderea in economie, dar nu renunta la cumparaturi. Paradoxul din statistici","content":"Increderea romanilor in economie, dar si dorinta pentru cumparaturi, au scazut la finalul anului trecut.La fel s-a intamplat si in Marea Britanie sau Italia, dupa cum arata un sondaj facut in decembrie, care a masurat perceptia oamenilor fata de mersul economiei. Numai ca statisticile oficiale nu confirma aceste tendinte. Pe finalul anului trecut, s-au inregistrat cele mai mari vanzari, din ultimii 10 ani, de Black Friday si de Craciun.In ultimele trei luni din 2017, asteptarile economice au atins minimul anului, potrivit studiului GfK numit Climatul de Consum in Europa. Romanii nu au mai fost atat de pesimisti din primavara lui 2013.Raluca Ungureanu, reprezentant GfK: “O explicatie pentru aceasta scadere ar fi faptul ca deja incepuse sa creasca ROBOR-ul si inflatia si-atunci oamenii au devenit un pic ingrijorati de starea viitoare a economiei, de evolutia economiei si de veniturile lor. De exemplu, pe indicatorul privind starea economiei sunt tari ca Marea Britanie si Italia, unde sentimentul oamenilor este ca va merge mai prost economia tarilor lor.”Este vorba despre un indicator prin care se masoara starea oamenilor si nu realitatea economica.Cifra de afaceri a firmelor din comert, adica barometrul consumului, a crescut anul trecut spectaculos, potrivit Institutului National de Statistica.Revenind la studiul GfK, asteptarile privind veniturile sunt si ele la minimul ultimilor 4 ani. Asta dupa ce datele oficiale, au aratat ca in 2017 au fost cresteri de venituri de peste 10%, in medie, la salariile nete.Raluca Ungureanu, GfK: “Dorinta de cumparare a romanilor a inregistrat o crestere, a fost pe un trend ascendent in ultimii ani, dar in 2017 a inregistrat fluctuatii foarte mari. Avem si cel mai mare nivel, in martie 2017, dar si cel mai scazut nivel in decembrie 2017.”Un alt studiu, facut de aceasta data in randurile a 475 de patroni sau manageri de companii, arata ca asteptarile lor pentru anul acesta sunt mai slabe ca cele pe care le-au avut pentru anul trecut.Dumitru Ion, manager doingbusiness.ro: “Principalele provocari pe care le vad oamenii de afaceri in acest moment sunt legate de aceasta revolutie fiscala. Lipsa fortei de munca - 59% dintre ei au probleme in zona asta. Mai sunt probleme legate de cresterea productivitatii pentru ca aceste cresteri ale salariilor brute ar trebui sustinute din spate de o crestere a productivitatii pentru a mentine rata de profitabilitate.”Doar 16% dintre companiile chestionate cred ca vor avea o crestere a cifrei de afaceri peste 30% anul acesta. O crestere cu o treime a profitului este asteptata de mai putine firme ca anul trecut - la fel si investitii crescute cu peste 30 de procente , pe care le mai spera doar 6% dintre firme. Totusi, un sfert sustin ca vor pastra numarul de angajati neschimbat, iar 17 la suta cred ca nivelul salariilor va stagna."}