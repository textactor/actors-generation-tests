{"id":640769,"title":"BREAKING NEWS! Carmen Dan cere revocarea politistilor de la DNA","content":"Ministrul de Interne, Carmen Dan, a cerut revocarea celor doi ofiteri de Politie Judiciara care sunt mentionati in interceptarile aparute in presa.”Avand in vedere aspectele aparute in spatiul public, ministrul afacerilor interne a solicitat procurorului sef DNA revocarea detasarii din functie a celor doi politisti care apar in inregistrarile care privesc activitatea DNA – Serviciul Teritorial Prahova.  Este vorba de comisarul sef de politie Iordache Mihai si comisarul sef de politie Florea Gabriela.  Potrivit OUG 43/2002 privind Directia Nationala Anticoruptie revocarea din functie, inaintea implinirii termenului de detasare, a politistilor de politie judiciara detasati la DNA se face prin ordin motivat al procurorului sef. Solicitarea a fost facuta in cursul zilei de marti, 13 februarie 2018”, anunta un comunicat al MAI. Cei doi politisti apar mentionati de catre fostul deputat PSD Vlad Cosma.”Eu am sa prezint latura infractionala si grupul infractional din care face parte. Mai fac parte Onea Lucian, celebrul procuror Mircea Negulescu (Portocala),politistii Mihai Iordache si Florea Gabriela. Scopul era sa inventeze dosare in baza unor probe fabricate a unor importanti oameni politici si de afaceri pentru a obtine notorietate, avansari in functii si salarii marite la sfarsit de an”, a spus Cosma."}