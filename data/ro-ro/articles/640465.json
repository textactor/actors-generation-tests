{"id":640465,"title":"Acest tanar antreprenor din Husi face haine cum n-ai mai vazut, la preturi acceptabile! Are acum o afacere...","content":"La 16 ani, Vlad Tofan devenea deja antreprenor prin deschiderea unui magazin pentru barbati in orasul natal, Husi. A continuat sa dezvolte afacerea in paralel cu studiile. Fara sa cocheteze vreodata cu stabilitatea unui loc de munca intr-o multinationala, a transformat micul magazin de 32 de metri patrati intr-o afacere formata din atelier de productie, showroom si magazin online, care aduc venituri anuale de 1 milion de euro.Afacerea BMan este condusa insa in prezent de Vlad Tofan si de colaboratorul sau, Vlad Mustiata, care a ajutat la extinderea businessului cu haine dedicat exclusiv barbatilor in mediul online. Vanzarile magazinului BMan, care au ajuns anul trecut la circa 1 milion de euro (in crestere cu aproximativ 60% fata de anul anterior), se impart intre online si offline: 70% sunt generate de cei peste 1.500 de clienti care viziteaza magazinul lunar online, iar restul vanzarilor provin din showroom, unde ajung in fiecare luna aproximativ 700 de persoane.Vlad Tofan povesteste ca a fost atras de antreprenoriat inca de la 16 ani, cand tatal sau l-a incurajat sa isi deschida propriul business. Astfel a aparut magazinul de haine barbatesti pe care l-a deschis in Husi. Magazinul de fashion pentru barbati al tanarului a reusit in scurt timp sa depaseasca nivelul altor spatii comerciale locale si astfel a considerat ca este oportun sa se concentreze doar pe dezvoltarea acestui business, fara sa isi caute alte locuri de munca. |n paralel cu afacerea, a urmat insa si cursurile unei facultati cu profil economic din Iasi.Businessul lor este unul atipic, in conditiile in care daca majoritatea afacerilor se extind din online, in spatii fizice, la ei traiectoria a fost inversa: au dezvoltat businessul in online dupa ce au crescut in offline. Au inceput in 2010, cu un magazin de 32 de metri patrati, iar in 2014 s-au mutat intr-un spatiu central mai mare, de 183 de metri patrati. |n online, lucrurile au evoluat mai rapid: in 2015 au lansat BMan.ro, iar cu primii bani castigati au infiintat un atelier de croitorie si au investit in dezvoltarea produsului finit. |n prezent, detin si o fabrica in care fac designul produselor comercializate.Pe Vlad Mustiata, cofondatorul BMan, l-a cunoscut inca din copilarie. ”Suntem de aceeasi varsta, din acelasi oras, suntem prieteni de 16 ani, insa traiectoria lui profesionala a fost diferita“, descrie Tofan colaborarea cu asociatul sau de afaceri.Mustiata s-a specializat pe zona de e-commerce si a urmat o facultate de profil in Bucuresti, portofoliul sau de clienti in acest domeniu trecand de 10.000. |n prezent, se ocupa de dezvoltarea zonei digitale a businessului BMan. Vlad Mustiata a lansat aceasta divizie in urma cu trei ani cu ideea de a vinde produsele din magazinul de haine din Husi pentru barbati pe care Vlad Tofan il avea pe o platforma specializata.”Provocarea a constat in faptul ca ne-am propus ca daca vom vinde un singur produs intr-o ora, vom crea unul dintre cele mai bune site-uri de fashion pentru barbati din Romania. In 20 de minute, am primit prima comanda. Am inceput sa vand zilnic pe acea platforma, iar in urma cu doi ani am pus impreuna pe picioare BMan.ro“, descrie Tofan extinderea in online. Pe platforma online se gasesc peste 1.000 de obiecte vestimentare din mai multe categorii de imbracaminte (casual, smart casual, elegant, clasic, urban sau sport).Investitia initiala in afacere a ajuns la 80.000 de euro, din surse proprii, bani pe care i-au investit intr-un stoc nou de produse si in inchirierea a doua spatii, unul dedicat departamentului de marketing si un altul depozitarii produselor. Potrivit lui Vlad Tofan, investitia s-a amortizat intr-un an.Clientii carora li se adreseaza au intre 19 si 48 de ani, adopta un stil elegant sau smart casual si lucreaza in corporatii. ”Vor sa iasa in evidenta intr-un mod placut, vor sa-si defineasca stilul vestimentar si sa poarte tinuta potrivita, indiferent de momentul zilei si de locul in care merg. In general, barbatii nu aloca destul de mult timp atunci cand isi aleg vestimentatia si prefera sa aiba o tinuta gata gandita de catre specialistii in domeniu. Este motivul pentru care noi oferim clientilor nostri consiliere vestimentara gratuita, tocmai pentru a veni in ajutorul lor“, descrie Tofan profilul clientilor carora se adreseaza.Vlad Tofan spune ca si-au impus, inca de la lansarea afacerii, sa ofere consiliere clientilor – spre exemplu, prin oferirea tinutei zilei, precum si printr-un serviciu de call center. Preturile produselor variaza in functie de categoria acestora: pentru camasi, de pilda, sunt cuprinse intre 125 si 175 lei, pentru sacouri intre 295 si 455 lei, pentru costume intre 595 la 895 lei, pentru paltoane preturile sunt cuprinse intre 495 si 655 lei.Din randul provocarilor, tanarul antreprenor mentioneaza necesitatea diversificarii gamei de produse. ”O provocare care se repeta este diversificarea gamei de produse. In fiecare sezon, vrem sa le oferim clientilor produse diferite fata de tot ceea ce gasesc pe piata de profil. Participam mereu la targurile internationale de moda pentru a fi in pas cu tendintele si pentru a crea produse in nuante diferite, cu un design diferit, adaptat tendintelor europene.“Planurile de dezvoltare a businessului constau in extinderea cu showroomuri in Cluj, Bucuresti si Iasi, iar in ceea ce priveste partea de online, vor sa extinda site-ul la nivel international.Pe piata hainelor dedicate exclusiv pentru barbati activeaza firme precum Sarto, Sir Ludovic, Marsay, Tudor Personal Tailor – formate in general din magazine fizice sau ateliere made to measure in Capitala; acestea se pozitioneaza pe segmentul luxury, cu preturi medii pentru un costum, de pilda, care depasesc 1.000 de euro."}