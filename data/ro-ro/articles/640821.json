{"id":640821,"title":"In ATENTIA a mii de parinti si elevi ieseni! Cum priveste inspectorul general MODIFICAREA ADMITERII in...","content":"Actualul ministru al Educatiei Nationale (MEN), prof. univ. dr. Valentin Popa, a anuntat ca e posibila modificarea modului in care se face admiterea la liceu, respectiv ca o pondere importanta a mediei finale sa o reprezinte tezele pe care le sustin elevii in timpul gimnaziului (in procent de 20 la suta - n.r.) si nu media claselor V-VIII. In acest context, sefa Inspectoratului Scolar Judetean (ISJ) Iasi, prof. dr. Genoveva Farcas, a aratat ca inainte de a adopta o asemenea masura e nevoie de o consultare publica cu toti factorii implicati.\"Suntem la curent cu aceasta eventuala modificare. Din perspectiva mea ca pedagog si ca parinte, consider ca este important, inainte de a se face aceasta modificare, sa fie o consultare publica, atat pe zona psihologica, dar si pedagogica, cu toti factorii implicati, respectiv profesori, parinti si elevi. E important sa fie o masura care sa nu produca dereglaje pentru copii, ci trebuie sa fie in beneficiul acestora\", a relevat prof. dr. Farcas."}