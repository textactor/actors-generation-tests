{"id":640189,"title":"Studiu. Putem manca zapada proaspat cazuta, nu mai veche de o jumatate de zi, dar doar din Miercurea Ciuc","content":"Invidiosi pe prea-citatul grup de cercetatori britanici, profesorii si studentii de la sectia de Inginerie a Mediului a Universitatii Sapientia, din Miercurea Ciuc au pus neuron langa neuron si au facut o analiza a incarcaturii microbiene a zapezii... De la vorbe, au trecut direct la fapte si au colectat zapada in recipiente sterile, chiar in timp ce ningea, dupa care, la fiecare a doua zi s-au prelevat probe din aceleasi locuri - dintr-un sens giratoriu al unei intersectii aglomerate si de la locul de joaca din Parcul Central al orasului Miercurea Ciuc.  Echipa de cercetare a topit zapada si l-a distribuit pe medii pe care au putut sa dezvolte culturi de bacterii si mucegaiuri. Cum era de asteptat, rezultatele au indicat o crestere a numarului de bacterii care se depun pe zapada odata cu trecerea timpului.Numarul microorganismelor  dezvoltate in zapada din sensul giratoriu a fost mai mare decat in cea colectata din parc, dar nu semnificativ.Referitor la prezenta mucegaiurilor, in prima zi acestea nu au fost identificate, nici in probele din ianuarie si nici in cele din februarie, dupa care s-au identificat intr-un numar destul de constant, intre 5 si 20 pe mililitru.  Explicatia? Mucegaiurile suporta mai greu conditiile vitrege de mediu, in timp ce bacteriile, majoritatea apartinand genului Bacillus, au spori si rezista mult mai bine. Prin urmare, bacteriile vii pot fi evidentiate chiar si in zapada proaspata care, foarte probabil, sunt lipite de particulele din aer si cad odata cu fulgii de zapada si asa ajung pe sol. Numarul si diversitatea lor creste odata cu timpul. Prin urmare – concluzia conducatorului studiului, cercetatorul harghitean Máthé István, este ca doritorii pot manca zapada proaspata, dar nu mai veche de o jumatate de zi.In plus, cercetatorul afirma ca atunci cand mancam un bulgare de zapada, ajung in organism doar cativa mililitri de lichid.In ciuda faptului ca toate site-urile pe care ati citit stirea generalizeaza aplicarea rezultatului studiului, noi, cu putina logica printre sinapse. va aducem la cunostinta ca acesta e valabil doar in arealul cercetat, extinderea sa putand fi extrapolata doar in urma unor cercetari de acelasi gen in alte areale. Ce mai ramane de facut altceva decat sa asteptam urmatoarea zapada si sa va dorim ”Pofta buna!”, sensul giratoriu si parcul din Miercurea Ciuc va asteapta...\n "}