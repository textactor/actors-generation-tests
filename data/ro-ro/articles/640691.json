{"id":640691,"title":"Numarul angajatilor din Iasi a crescut fata de anul anterior","content":"Ultimele date oferite de Directia Judeteana de Statistica (DJS) Iasi indica faptul ca, in judet, numarul salariatilor a crescut in decembrie 2017 fata de aceeasi luna a anului anterior. Cresterea este cu 5.097 persoane, adica 3,3 la suta, fata de numarul de 161.749 persoane, dar in comparatie cu luna noiembrie 2017, statistica arata o scadere cu 648 persoane.\"În luna decembrie 2017, câstigul salarial mediu nominal brut în judetul Iasi a fost de 3.400 lei ( plus 2,4 la suta fata de luna decembrie 2016), iar cel mediu net de 2.443 lei (+11,9 la suta fata de luna decembrie 2016). Comparativ cu luna noiembrie 2017, s-a înregistrat o crestere cu 2,7 la suta atât la câstigul brut, cat si 2,6 la suta la cel net. Fata de media pe tara, câstigul salarial mediu net din judetul Iasi, realizat în luna decembrie 2017, a fost mai mic cu 7,1 la suta\", se arata in raportul DJS Iasi.Cresterea cea mai mare a salariilor medii se regaseste in sectorul industrie - constructii, apoi servicii si agricultura - silvicultura - pescuit. Si aici, comparatia este facuta intre lunile decembrie 2017 - decembrie 2016."}