{"id":640581,"title":"Spitalul de Arsi din Capitala, fara bani de salarii. Angajatii nu au contributiile platite de sase luni","content":"Situatie de criza la Spitalul de Arsi din Capitala. Conducerea nu le-a platit angajatilor contributiile la sanatate si pensii de la mijlocul anului trecut. Managerul sustine ca s-a ajuns in aceasta situatie pentru ca spitalul are datorii mari catre furnizori. In plus, sefa unitatii medicale spune ca nu are cu ce sa plateasca peste trei zile salariile medicilor si ale celorlalti angajati si ca a informat ministrul Sanatatii despre aceasta situatie.Medicii care lucreaza la Spitalul de Arsi sunt revoltati ca nu li s-au platit darile de mai bine de sase luni.La fel de grav e ca managerul le-a spus angajatilor ca nu isi vor primi salariile pe 15 februarie. Informatia a fost confirmata de conducerea spitalului pentru Stirile TVR.Sindicalistii spun ca se incalca drepturile angajatilor.Problemele au aparut in iulie 2016, atunci cand sectia de Terapie intensiva a fost inchisa dupa ce in presa au aparut imagini cu un pacient ars in ranile caruia colcaiau viermii. Conducerea unitatii medicale a trimis atunci un memoriu catre Ministerul Sanatatii in care se plangea de lipsurile financiare cu care se confrunta.Sectia a fost redeschisa opt luni mai tarziu, dar acum pot fi internati in ea doar 5 pacienti fata de 10 cati erau spitalizati inainte. In plus, doctorii se plang ca statul nu deconteaza serviciile la valoarea reala.Conducerea spitalului sustine ca a trimis in ultimul an si jumatate mai multe memorii cu privire la situatia financiara atat la minister cat si la Casa Nationala de Asigurari de Sanatate.Spitalul are in acest moment datorii totale care se apropie de un milion de euro."}