{"id":640793,"title":"Povestea celui mai bun rezultat al tricolorilor la Jocurile Olimpice de iarna 2018: locul 7 în proba...","content":"Raluca Stramaturaru (32 de ani) a adus delegatiei României cea mai buna clasare de pâna acum la Jocurile Olimpice de iarna de la PyeongChang (Coreea de Sud).Sportiva legitimata la CSA Steaua a încheiat pe locul 7 proba individuala de sanie, la finele unei reuniuni care a tinut cu sufletul la gura toti spectatorii. O puternica galerie tricolora, formata din membrii delegatiei olimpice a României, a încurajat-o pe Raluca în timpul celor doua manse disputate marti seara. Olympic Sliding Center, baza unde se desfasoara întrecerile de sanie si bob, a rasunat de scandarea \"România, România, ole, ole ole!\".Rezultatul este unul istoric pentru sania româneasca, dar si pentru olimpismul românesc. Ultimele repere sunt cele de la JO Albertville 1992, cu locul 4 pentru dublul Ion Apostol – Liviu Cepoi (sanie) si locul 6 ocupat de Mihaela Dascalu la patinaj viteza, respectiv JO Lillehammer 1994, cu acelasi dublou de la sanie, Apostol-Cepoi, clasat pe locul 6. Clasamentul final aduce în prim-plan si un punct forte pentru COSR. România a fost cea de a patra natiune la sanie individual feminin, atât timp cât, înaintea Ralucai Stramaturaru, s-au situat doar sportive din Germania (trei la numar), Canada (doua) si SUA (una).Raluca Stramaturaru a intrat în ultima zi de competitie de pe pozitia a zecea. Luni seara a avut doua manse curate, care au umplut de optimism delegatia tricolora. \"Un loc între primele zece ar fi remarcabil\", declara presedintele COSR, Mihai Covaliu, înaintea ultimelor doua coborâri.Dupa prima mansa, Raluca a mai urcat o pozitie. Locul 9 i-a adus si calificarea în finala, unde au avut acces primele 20 clasate de pâna atunci.\nÎn runda decisiva, s-a intrat în ordine descrescatoare, ceea ce a pus presiune pe sportivele clasate în fata. Americanca Emely Sweeney a cedat prima si s-a rasturnat, ramânând întinsa pe gheata. Câteva minute, tribuna a amutit, atât timp cât doctorii i-au acordat sportivei primul ajutor. Sweeney s-a ridicat, în aplauzele spectatorilor, iar finala s-a reluat, cu si mai mare tensiune.Raluca a fost 12-a, conform clasamentului rasturnat. Doua cruci mari înaintea lansarii, un start decis, iar cursa a fost din nou curata: timp bun si, implicit, pozitia de lider. Un loc între primele noua era asigurat. Regia competitiei stabilea ca liderul sa ramâna pe podium, în fata unei camere de filmat, atât timp cât îsi pastreaza pozitia de \"aur\". Raluca Stramaturaru a ramas în locul celor mai mari emotii înca trei coborâri. Urmatoarele doua clasate, cu timpi mai buni decât ea pâna atunci, au cedat în fata tensiunii si au gresit.Locul noua s-a transformat în sapte. \"Sincer, nu-mi venea sa cred ce se întâmpla. La un moment dat, a trebuit sa ma sprijin, pentru ca aveam emotii mari\", a spus Raluca.Ultimele sase concurente si-au mentinut cadenta si au detronat-o pe Raluca Stramaturaru, însa sportiva tricolora a iesit de pe podium cu bratele ridicate, ca o învingatoare. La iesire, o astepta antrenorul ei, Teodor Radu, care nu si-a putut stapâni lacrimile. \"Îti multumesc ca ai avut încredere în mine!\",a fost mesajul scurt al tânarului antrenor.\"A fost supergreu, ma bucur ca am reusit sa ma concentrez si sa-mi stapânesc emotiile. Am facut patru manse curate, ceea ce mi-am si propus. Acest loc 7 reprezinta încununarea muncii mele, mi-am dorit foarte mult sa fac un rezultat bun, s-a întâmplat acum si nu pot decât sa fiu foarte fericita si multumita. Pista este una dificila si s-a vazut ca nu iarta. Sunt convinsa ca acum lumea a vazut ce înseamna sanie, ce înseamna sporturile de iarna si poate vom fi sprijiniti mai mult. Este un rezultat care ma face sa merg mai departe\", a declarat Raluca Stramaturaru imediat dupa încheierea probei.În galeria care a sustinut-o pe Raluca Stramaturaru s-au aflat Mihai Covaliu, presedintele COSR, si Octavian Morariu, membru CIO pentru România.\"Raluca a facut un concurs foarte bun, si-a depasit cea mai buna performanta a ei. La un moment dat a fost pe locul întâi. Au venit, însa nemtoaicele, apoi aceasta fata din Canada, dar important este ca suntem pe 4 în lume. Sa ne bucuram de acest rezultat si sa construim pe ce avem\", a spus Mihai Covaliu, complet de Octavian Morariu: \"Este un rezultat istoric, care nu a mai fost atins de peste 20 de ani. Nu stiu câti au remarcat, dar suntem a patra natiune la aceasta proba, dupa Germania, Canada si SUA. Cei care pot sa ajute sporturile de iarna ar trebui ca acum sa o faca. Pentru ca asa cum ne-au luat altii locul la sporturile de vara, asa si noi putem sa-i depasim pe altii la sporturile de iarna\".\nRaluca Stramaturaru va mai concura si în proba de stafeta pe echipe, astazi."}