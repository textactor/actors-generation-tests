{"id":640104,"title":"Autoturism de lux declarat furat, descoperit la vama Sculeni","content":"Politistii de frontiera au descoperit la control un autoturism marca BMW 320, ce figura ca fiind declarat furat din Portugalia, din data de 08.12.2016. În data de 7 februarie, în jurul orei 17:40, s-a prezentat în Punctul de Trecere a Frontierei Sculeni, pentru efectuarea formalitatilor de control necesare trecerii frontierei, cetateanul din Republica Moldova, Ion G., în vârsta de 23 de ani, conducând un autoturism marca BMW 320, înmatriculat în Portugalia.Cu ocazia verificarilor specifice efectuate, politistii de frontiera au constatat ca autoturismul figureaza în bazele de date ca fiind declarat furat de catre autoritatile din Portugalia, din data de 08.12.2016.\"Cu privire la cele constatate de catre lucratorii nostri, Ion G. a declarat ca a achizitionat autoturismul în cursul anului 2016, de la un tânar din Paris, Franta, platind suma de 6.500 de euro. Barbatul a mai adaugat ca nu a avut cunostinta despre faptul ca acesta figura ca fiind declarat furat\", au declarat reprezentantii Inspectoratului Teritorial al Politiei de Frontiera Iasi.Autoturismul în valoare totala de 50.280 lei a fost indisponibilizat în vederea continuarii cercetarilor, politistii de frontiera efectuând cercetari sub aspectul savârsirii infractiunilor de furt si punerea în circulatie sau conducerea pe drumurile publice a unui autovehicul cu numar fals de înmatriculare sau înregistrare.\n\n "}