{"id":640747,"title":"Decizii sensibile in Commonwealth! Ce se intampla dupa decesul Reginei Elisabeta","content":"Commonwealth-ul a inceput sa delibereze in secret cu privire la cine ii va succeda la conducerea sa reginei Elisabeta a II-a dupa decesul suveranei britanicei, informeaza marti AGERPRES, citand BBC. Subiectul este unul extrem de sensibil dat fiind ca rolul nu este ereditar si nu va fi transmis automat printului de Wales dupa moartea reginei. Commonwealth-ul a infiintat un \"grup de nivel inalt\", compus din sapte fosti ministri din Commonwealth, care se reunesc marti la Londra pentru a examina modul in care aceasta organizatie internationala este guvernata.  Cu toate acestea, surse citate de BBC au declarat ca la reuniune se va discuta si despre ce se va intampla dupa decesul reginei Elisabeta a II-a, care va implini 92 de ani in aprilie.  Grupul va prezenta un raport la Reuniunea sefilor de guvern din Commonwealth (CHOGM) care va avea loc la Londra in aprilie si care, probabil, va fi ultima la care suverana britanica va participa.  Regina Elisabeta a II-a a fost proclamata seful Commonwealth-ului la incoronare sa in 1953, cand era seful a sapte din cele opt state membre. Functia nu este insa una ereditara care sa fie transmisa automat fiului sau, care va fi sef de stat in doar 15 din cele 53 de tari care formeaza in prezent comunitatea.  Orice decizie privind viitorul comunitatii va fi luata de sefii de guvern din Commonwealth dupa decesul reginei. Nu exista insa un proces formal de alegere a succesorului.  Desi multe figuri importante din Commonwealth considera ca nu exista o alternativa realista la printul Charles, in trecut s-a discutat despre alegerea unui lider ceremonial pentru a se imbunatati standardele democratice ale organizatiei. Conform uneia din sursele BBC, problema este de a stabili daca va exista o decizie punctuala privind desemnarea printului Charles in aceasta pozitie sau daca ar trebui convenit un nou proces prin care sa se garanteze ca, pe viitor, monarhul britanic va deveni automat seful Commonwealth.  Potrivit altor surse consultate de BBC, tema succesiunii Elisabetei a II-a va fi abordata de lideri ai Commonwealth in reuniuni paralele. Regina lucreaza pe canale private pentru a incerca sa se asigure ca printul Charles va fi cel care ii va succeda, trimitand emisari pentru a face lobby pe langa lideri din Commonwealth.\n "}