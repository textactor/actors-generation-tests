{"id":640635,"title":"Teatrul \"Luceafarul\" Iasi, in presa straina","content":"Evenimentele organizate anul trecut de echipa artistica de la Luceafarul au starnit ecouri care au traversat granitele, prin consemnari in presa culturala europeana. In numarul 2/2017 al revistei italiene de cultura teatrala Hystrio, a aparut un dosar referitor la Noua scena romaneasca/La nouva scena romena. In articolele inserate in acest dosar, numele Teatrului \"Luceafarul\" apare de mai multe ori. Prin numarul de spectatori din 2016 (peste 60.000!), s-a clasat pe un loc de top printre institutiile cele mai active din Romania. De asemenea, e pomenit si Festivalul International de Teatru pentru Publicul Tanar (FITPTI), alaturi de alte evenimente festivaliere care merita atentie. In 2017, Asociatia Europeana a Festivalurilor cu sediul la Bruxelles a declarat FITPTI  \"Festival remarcabil/Remarquable Festival\", motivatia juriului international prezidat de Sir Jonathan Mills fiind \"pentru calitatea artistica, angajamentul comunitar si deschiderea internationala\". In aceeasi revista italiana de teatru, in primul numar din 2018, in articolul  Irinei Wolf despre cateva dintre manifestarile de gen din tara noastra, FITPTI s-a bucurat de o reflectare consistenta: \"Uno degli eventi principali e stata l'ospitalita, per la prima volta in Romania, dei Bread and Puppet di Peter Schumann./Unul dintre evenimentele principale a fost invitarea, pentru prima oara in Romania, a trupei americane Bread and Puppet, coordonata de Peter Schumann.” In grupaj,  autoarea face referiri la cateva dintre cele mai importante festivaluri de anul trecut, inclusiv Festivalul National de Teatru (FNT), Platforma Internationala de Teatru Bucuresti etc., o companie selecta in care a pozitionat si Festivalul iesean.  Tot despre FITPTI 2017 a scris, pe larg, in Kultura.bg, criticul Aglika Stefanova: \"Motto-ul Festivalului International pentru Publicul Tanar din Iasi a fost «Orizonturi» si intr-adevar a reusit sa ne surprinda cu spectacole de calitate de pe toate continentele, cu organizarea sa buna, cu criterii estetice ridicate si abilitatea de a gandi si de a lucra pe scara larga, fara compromisuri\". O alta cronica a FITPTI a aparut, sub semnatura Zeynep Erdal, pe situl Asociatiei Internationale a Criticilor de Teatru din Turcia.  Pe o alta pagina web, a Asociatiei Internationale a Criticilor de Teatru cu sediul la Paris, a fost postata o referinta la seminarul de critica pentru tineri organizat de FITPTI, mentionat si la manifestarile din cadrul Premiul Europa pentru Teatru (din luna decembrie, la Roma).La toate acestea se adauga doua intervirui cu directorul artistic al FITPTI, criticul de teatru Oltita Cintec: unul la Radio France Internationale (RFI), despre componenta francofona a Festivalului (Institutul Francez fiind un partener de cursa lunga al evenimentului iesean), si altul in \"Aurora Magazin\" din Austria.Sunt noi reconfirmari ale alonjei internationale pe care proiectele artistice de la \"Luceafarul\" le-au atins in ultimele sezoane. "}