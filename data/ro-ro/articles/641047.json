{"id":641047,"title":"Virusul gripal a facut o noua victima la Iasi","content":"Un barbat in varsta de 28 de ani a murit vineri la Spitalul de Pneumoftiziologie din Iasi, acesta fiind al noualea caz de deces inregistrat in judet din cauza virusului gripal.Purtatorul de cuvant al Spitalului de Pneumoftiziologie din Iasi, Iosep Gabriel, a declarat jurnalistilor ca barbatul nu era vaccinat.\"Nu avea alte probleme de sanatate. Prezentarea la spital a fost foarte tardiva. Boala era foarte, foarte avansata. Noi l-am intubat imediat ce a ajuns pe sectie. Locuia in conditii precare, locuinta neincalzita, era aproape un caz social. Nu era obez, nu avea diabet. Din pacate nu am reusit sa-l salvam. A murit azi dimineata la ora 05,00\", a declarat purtatorul de cuvant al Spitalului de Pneumoftiziologie din Iasi.Virusul gripal este deosebit de periculos pentru ca poate trece cu usurinta de la nivelul cailor respiratorii superioare la nivelul plamanilor cauzand infectii severe, cum ar fi pneumonia si se poate ajunge chiar la deces. La Iasi, opt persoane au decedat, la Institutul Regional de Oncologie si Spitalul de Boli Infectioase, dupa ce au fost diagnosticate cu gripa.Conform Centrului National de Supraveghere si Control al Bolilor Transmisibile, in judetul Iasi au fost confirmate 77 de cazuri de gripa prin teste de specialitate, la care se adauga peste o suta de cazuri, inclusiv copii, confirmate clinic si epidemiologic. In functie de numarul deceselor, judetul Iasi se situeaza pe primul loc in tara. Focarul de gripa continua sa faca zilnic victime. In ciuda avertizarilor medicilor, populatia nu respecta in totalitate indicatiile specialistilor si riscul de imbolnavire este foarte mare. Atat la Spitalul de copii \"Sf. Maria\" din Iasi, cat si la Spitalul de Boli Infectioase, zeci de copii si adulti se prezinta zilnic cu simptome specifice gripei.\"Gripa se transmite usor de la om la om, datorita conditiilor favorizante, cum ar fi aglomerarile urbane, colectivitatile de copii si adolescenti. Este o boala foarte contagioasa, produsa de virusul gripal. Gripa se transmite prin tuse sau stranut si debuteaza brusc, la una-doua zile dupa contactul cu omul bolnav. Boala se manifesta prin febra intre 39 si 40 grade Celsius, frisoane, dureri de cap, dureri musculare, slabiciune, rosu in gat, tuse frecventa, lipsa poftei de mancare, varsaturi\", au precizat reprezentantii Directiei de Sanatate Publica Iasi."}