{"id":640622,"title":"Declaratie neasteptata facuta de Kim Jong Un! Ce spune despre Coreea de Sud","content":"Liderul Coreei de Nord, Kim Jong Un, a laudat o Coree de Sud \"foarte impresionanta\", cu care intentioneaza \"continuarea incalzirii climatului de reconciliere si dialog\", dupa reintoarcerea unei delegatii de inalti oficiali nord-coreeni, printre care si sora sa, de la Jocurile Olimpice de iarna, a informat agentia oficiala KCNA, preluata de AFP.\"Dupa ce a ascultat raportul delegatiei, Kim Jong Un si-a aratat satisfactia fata de continutul acestuia si a spus ca Sudul, care a rezervat o primire speciala delegatiei Coreei de Nord, a fost foarte impresionant\", a scris agentia nord-coreeana KCNA intr-o scurta relatare a intalnirii, adaugand ca liderul de la Phenian a \"exprimat multumirile sale\" Seulului. Numarul unu nord-coreean a subliniat, de asemenea, importanta obtinerii de \"bune rezultate\" continuand \"incalzirea climatului de reconciliere si dialog\", potrivit agentiei oficiale.Kim Jong Un \"a precizat in detaliu directia pentru imbunatatirea relatiilor Nord-Sud si a dat instructiuni importante in acest domeniu pentru a se lua masuri practice in acest scop\", a mai aratat KCNA, conform Agerpres.Jocurile Olimpice de iarna de la Pyeongchang au favorizat o destindere spectaculoasa intre cele doua Corei - tehnic aflate inca in razboi - dupa doi ani de tensiuni extreme in peninsula. Nordul a efectuat trei teste nucleare, dintre care ultimul, cel mai puternic, in septembrie, si zeci de tiruri de rachete, afirmand ca este in masura sa loveasca teritoriul continental american cu o bomba atomica. Conducatorul nord-coreean a respins luni de zile invitatiile Seulului adresate tarii sale, de a lua parte la JO, dupa care a avut o intoarcere brusca de pozitie in discursul de Anul Nou.Presedintele sud-coreean, Moon Jae-In, s-a intalnit sambata, la Seul, cu presedintele onorific al Coreei de Nord, Kim Yong-Nam, si cu sora liderului Kim Jong Un, dialog istoric in ciuda avertismentelor Washingtonului asupra unei \"ofensive a farmecului\" olimpic din partea Phenianului. Moon a primit-o la Casa Albastra, sediul presedintiei sud-coreene, pe Kim Yo Jong, prima membra a dinastiei conducatoare din Nord care a pasit pe teritoriul marelui rival de la sfarsitul razboiului din Coreea.Kim Yong-Nam, cel mai inalt demnitar nord-coreean care a vizitat Sudul pana acum, a fost de asemenea prezent."}