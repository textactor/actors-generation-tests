{"id":640553,"title":"Fermierii ieseni primesc porcii de rasa incepand cu luna aprilie","content":"Livrarile de purcelusi pentru fermierii inscrisi in programul destinat porcilor de rasa Mangalita si Bazna vor incepe peste doua luni. La Iasi au fost depuse un numar record de cereri, semn ca iesenii sunt interesati de acest program. Pana in prezent, s-au inscris 83 de fermieri in cadrul programului de minimis. Acest ajutor pentru aplicarea programului de sustinere a crescatorilor de suine în vederea producerii carnii de porc din rasele autohtone Bazna si Mangalita a demarat in acest an.Potrivit acestui program de sprijin, crescatorii de porci din rasele Bazna si Mangalita, care îsi desfasoara activitatea în sectorul productiei primare, vor primi, cu titlu gratuit, un numar par de purcei, minim 2 si maxim 10, pentru crestere, îngrasare si livrare catre un procesator cu care au încheiat contract în acest sens.Ajutorul de minimis reprezinta numarul de purcei primiti cu titlu gratuit din rasele Bazna si/sau Mangalita de beneficiari, iar valoarea acestuia se calculeaza la cererea solicitantului ajutorului, respectiv furnizorul de purcei, prin înmultirea numarului de purcei cu 250 lei/cap purcel.Durata de aplicare a acestei scheme de ajutor de minimis este 2018-2020, iar valoarea totala a schemei de ajutor de minimis pentru anul 2018 este de 4,6 milioane lei, în limita sumelor aprobate Ministerului Agriculturii si Dezvoltarii Rurale cu aceasta destinatie, de la bugetul de stat."}