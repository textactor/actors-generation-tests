{"id":641097,"title":"Scandal urias la Delphi Iasi: Corporatia americana sta pe un butoi cu pulbere. Combinatiile din spatele...","content":"• Scandalurile continua in interiorul Delphi Diesel System, acolo unde concedierile continua cu mai multe nume importante din conducerea fabricii • Mai multi manageri au fost inlaturati din functii de sefii straini ai companiei americane, dupa ce au avut loc numeroase scandaluri si s-au descoperit numerose bunuri lipsa • Intre angajatii concediati exista numeroase relatii de rudenie si prietenie, iar aceasta increngatura de relatii a atras nemultumirea sefilor executivi ai Delphi Corporation • Cei care au ramas pe functii se tem acum pentru locurile de munca deoarece se anunta noi runde de concedieriTensiunile par sa fie mai mari ca niciodata la fabrica din Iasi a americanilor de la Delphi Diesel System. Cel mai mare angajator privat pe plan local sufera schimbari majore in ceea ce priveste conducerea filialei din Iasi a companiei americane. Aceste schimbari vin pe fondul unor scandaluri care dureaza de mai multe luni in interiorul Delphi Iasi si in urma carora s-a descoperit ca numeroase bunuri si piese din stocurile fabricii au disparut in conditii suspecte.Astfel, recent, la conducerea Delphi Iasi a fost numit Jaume Roquet, care a fost plant manager la fabrica din Barcelona a americanilor. Se pare ca conducerea executiva a Delphi Diesel System a hotarat sa schimbe sefii romani de la Delphi Iasi in urma acestor scandaluri, preferand sa numeasca la sefia fabricii manageri straini cu care au mai lucrat in trecut.La ultima intalnire importanta din cadrul Delphi Iasi care a avut loc pe data de 24 ianuarie, mai multe nume importante din conducerea fabricii au fost informate ca sunt concediate si se pare ca multe din aceste persoane sunt chiar in relatii de rudenie.Astfel, satui de incompetenta si increngatura de relatii care s-a inflitrat in interiorul fabricii din zona Miroslava, sefii executivi ai Delphi au hotarat sa ii concedieze pe Stefan Petrea, unul dintre cele mai importante nume, care a fost vreme de mai multi ani manager al fabricii Delphi Diesel Iasi. De asemenea, si sotia acestuia, Ana Petrea, care a ocupat mai multe functii la Delphi Iasi, a fost concediata.Conform surselor, alti doi angajati care au fost promovati in firma de sotii Petrea au fost inlaturati. Este vorba despre managerul de logistica pe pompe Nicoleta Gherasim, care este nasa copilului sotilor Petrea, precum si de Diana Gribincia, manager de logistica pe injectoare si care ar fi nasa copilului sotilor Petrea.Totodata, a fost inlaturat din functie si Daniel Varlan, fost plant manager si fin al lui Cristian Teodoru, care a fost manager de proiect in cadrul fabricii. Aceeasi soarta a avut-o si managerul de finante, Irina Dumitru. Toate aceste nume importante din conducerea Delphi Iasi au fost concediate incepand cu luna noiembrie a anului trecut si se pare ca lista sefilor care vor fi concediati va continua.O alta runda de concedieri a avut loc pe data de 15 ianuarie si se pare ca acestea vor continua. Conform surselor de incredere din interiorul Delphi Iasi, urmatorii trecuti pe lista neagra sunt Sebastian Rusu, Security-Facility & IT manager la Delphi Iasi, dar si Cristian Teodoru, fost manager de proiect si nasul lui Daniel Varlan.Avand in vedere numeroasele scandaluri si relatiile de rudenie care se gasesc in interiorul Delphi Iasi, s-a ajuns ca aici sa se lucreze ca intr-o mare familie controlata de sefii locali ai fabricii, ceea ce i-a nemultumit total pe managerii straini ai Delphi. Angajatii sustin ca atmosfera din interiorul fabricii din Miroslava este una extrem de tensionata, iar managerii care au ramas pe functii se tem acum pentru locurile de munca, indiferent daca au fost sau nu implicati in diverse relatii cu cei concediati.Aceste lucruri se intampla in contextul in care una dintre fabricile americane din Romania, Delphi Packard din orasul Moldova Noua, judetul Caras-Severin, urmeaza sa se inchida cu concedierea tuturor angajatilor.\nDelphi Diesel Systems Romania SRL este cel mai mare angajator privat din Iasi. La filiala locala a companiei americane lucreaza peste 2.000 de angajati, majoritatea cu studii superioare, pe salarii apropiate de cel minim pe economie.Fabrica din Iasi face parte dintr-o impresionanta retea de companii a Delphi Corporation, acestea activand in mai toate domeniile, dintre care in sectorul financiar, productie industriala, automotive, cercetare etc. De la momentul aparitiei companiei americane la Iasi, mai toate activitatile si contractele au fost derulate cu firme afiliate, care fac parte din grupul Delphi, insa raporteaza pierderi fiscale de peste 100 milioane lei anual, lucru extrem de suspect.Tranzactiile derulate intre firmele care fac parte din conglomeratul Delphi au atras atentia inspectorilor de la Agentia Nationala de Administrere Fiscala Iasi, care au realizat un control pentru a vedea daca este corect pretul de vanzare practicat intre firmele afiliate si cum se explica costurile mari inregistrate care au dus la pierderi constante in contabilitatea Delphi Diesel Systems Romania.Asociati din cadrul Sc Delphi Diesel Systems Romania SRL sunt Delphi Holdings Luxemourg SARL cu o cota de 99,9999 procente la capital, si Delphi France Holding SAS, cu o cota de participare de 0,0001 procente la capital. Mai departe, aceeasi Delphi Luxemourg controleaza in procent de 100 la suta urmatorii clienti ai Delphi Romania: Delphi Diesel Systems SL Spania si Delphi France SAS.In vreme ce filiala romaneasca a companiei declara pierderi de peste 100 milioane lei anual, societatile din grupul Delphi obtin si declara profituri uriase in aceeasi perioada. La nivelul Delphi Corporation se inregistra o marja a profitului de 17,99 procente in anul 2008, asta in vreme ce filiala din Romania raporta pierderi uriase.\nReprezentantii Delphi Diesel System nu au oferit un punct de vedere referitor la aceste situatii pana la inchiderea editiei."}