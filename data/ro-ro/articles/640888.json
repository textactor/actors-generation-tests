{"id":640888,"title":"Fostul presedinte CJ Neamt, Ionel Arsene, si-a taiat singur craca de sub picioare. A cerut spaga de la...","content":"Ionel Arsene, presedintele suspendat al Consiliului Judetean Neamt, arestat preventiv pentru fapte de coruptie in data de 29 ianuarie, are sanse mari ca in urmatoarea perioada sa fie trimis in judecata intr-un alt dosar penal. Ancheta, care este in lucru la DNA Bacau, vizeaza o fapta de trafic de influenta pe care Arsene ar fi comis-o in 2015, cand era deputat in Parlamentul Romaniei. La mijloc este vorba de o spaga de 1,3 milioane de euro, bani pe care Ionel Arsene ar fi trebuit sa-i primeasca de la un om de afaceri din Iasi pentru a face demersuri in vederea deblocarii unor plati de la Ministerul Mediului.Sursele afirma ca la mijloc este vorba de societatea Constructii Hidrotehnice SA Iasi controlata de Mihai Lupu, fost deputat PNL. Firma avea in desfasurare mai multe contracte finantate din bugetul Ministerului Mediului, Apelor si Padurilor, o parte dintre ele nefiind platite. In acest context, intre reprezentantii societatii iesene si deputatul Arsene ar fi avut loc o discutie, ultimul venind cu promisiunea ca va pune umarul la deblocarea platilor. Pretul? 10% din valoarea sumei estimata la aproximativ 60 de milioane de lei. Asadar, „comisionul” ar fi fost de 6 milioane de lei, adica aproximativ 1,3 milioane de euro. „Afacerea” nu s-a mai finalizat, deoarece Arsene nu a reusit sa-i convinga pe cei de la minister sa aprobe platile catre societatea ieseana. Cu toate acestea, DNA-ul a intrat pe fir si a intocmit un dosar penal, cercetarile fiind efectuate sub aspectul comiterii infractiunii de trafic de influenta. Este foarte posibil ca dosarul sa aiba la baza un denunt al fostului deputat PDL Mihai Banu, aflat in prezent in inchisoare unde ispaseste o pedeapsa privativa de libertate pentru fapte de coruptie. Banu a fost trimis in judecata intr-un alt dosar, in decembrie anul trecut, alaturi de Dorinel Ursarescu, fost deputat PNL si omul de afaceri bacauan Ion Rotaru. Ultimii doi sunt acuzati ca i-au dat spaga lui Banu pentru ca acesta sa intervina pe langa Mihai Lupu, fost deputat PNL si actionar majoritar al SC Constructii Hidrotehnice SA Iasi, pentru ca firmele lor sa subcontracteze lucrari la digul de pe Siret, in zona Doljesti. Nu este exclus ca reprezentantii SC Constructii Hidrotehnice, care aveau de incasat bani de la minister pentru lucrarile prestate, sa fi apelat tot la Mihai Banu pentru ajutor, iar acesta, la randu-i, sa-l fi contactat pe Arsene, stiut fiind faptul ca in 2015 la putere era PSD. Cert este ca Arsene a fost prins in aceasta afacere, iar acum are calitatea de suspect intr-un alt dosar de trafic de influenta.In prezent, Ionel Arsene este cercetat, in stare de arest preventiv, intr-un alt dosar aflat in lucru tot la DNA. Presedintele suspendat al CJ Neamt este acuzat tot de trafic de influenta, anchetatorii afirmand ca ar fi primit de la Gheorghe Stefan, fostul primar la orasului Piatra Neamt, suma de 115.000 de euro, din care 100.000 de euro urmau sa ajunga, prin intermediarul Dan Turturica, fost redactor sef la cotidianul Romania libera, la Horia Georgescu, presedintele ANI din acea vreme. In schimbul banilor, cel din urma trebuia sa-l „rezolve” cu un dosar de conflict de interese pe fostul presedinte al Consiliului Judetean Neamt, Culita Tarata. Suma de 15.000 de euro, din spusele lui Stefan, ar fi ajuns la Dan Turturica, iar acesta, in schimbul banilor, trebuia sa-l atace in ziar pe Culita Tarata. "}