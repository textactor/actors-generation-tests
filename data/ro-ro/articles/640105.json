{"id":640105,"title":"Incalzirea globala ar putea elibera o cantitate imensa de mercur","content":"Oamenii de stiinta au descoperit o alta amenintare ingropata in stratul de permafrost din regiunea arctica. Iar in acest caz nu e asa usor de evitat o catastrofa.Un studiu publicat luni in revista Geophysical Research Letters arata o cantitate mare de mercur natural in permafrostul arctic. Depozitele pot fi de 10 ori mai mari decat cantitatea pe care oamenii au eliberat-o in atmosfera, prin arderea carbunelui sau a altor resurse poluante, in ultimii 30 de ani.Pe masura ce schimbarile climatice incalzesc pamantul, acest permafrost ar putea elibera cantitati semnificative de mercur in mediul inconjurator. Nu este inca clar cat de multa cantitate ar putea ajunge in reteaua alimentara, pe masura ce temperatura creste pe intreg globul. „Inainte de inceperea studiului, oamenii au presupus ca permafrostul contine putin mercur”, spune co-autorul studiului Kevin Schaefer de la Centrul National de Date despre zapada si gheata de la Universitatea din Colorado. „Dar se pare ca nu numai ca exista mercur in permafrost, dar aici se afla si cea mai mare cantitate de mercur de pe planeta”.Astfel, mare parte din aceasta aglomerare de mercur ar putea fi eliberata in mediu, din cauza schimbarilor climatice. Ceea ce nu este clar inca pentru oamenii de stiinta este cat de mult mercur, intr-o forma care este toxica pentru oameni, ar putea fi eliberat sau cand. Eliberarea lui depinde de temperaturile tot mai calde, dar si de modul in care oamenii vor limita emisiile de gaze cu efect de sera. Asta va determina cat de mult se va topi din permafrost, iar asta va influenta cat mercur este eliberat.Mercurul se gaseste in mod natural in mediul inconjurator si este eliberat de incendii forestiere sau eruptii vulcanice. Insa aproximativ doua treimi din mercurul din atmosfera este eliberat de oameni, in primul rand, prin arderea carbunelui sau a deseurilor medicale ori a unor tipuri de minerit.Din aer, mercurul se reintoarce inapoi pe Pamant, in apa sau pe uscat. In unele forme, mercurul este un neurotoxin puternic, iar copiilor le poate afecta dezvoltarea creierului. El afecteaza memoria, limbajul si chiar abilitatile motorii si vizuale. Chiar si la adulti, cantitatile excesive pot impiedica vorbirea si miscarile musculare, pot compromite sistemul reproductiv si imunitar, dar poate cauza si probleme cardiovasculare."}