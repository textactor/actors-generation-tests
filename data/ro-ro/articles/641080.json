{"id":641080,"title":"Gunther Krichbaum, presedintele Comisiei pentru afaceri europene din Bundestag, ii cere presedintelui...","content":"Gunther Krichbaum, presedintele Comisiei pentru afaceri europene din Bundestag, ii cere presedintelui Comisiei Europene sa nu suspende aplicarea Mecanismului de Cooperare si Verificare (MCV) privind justitia din Romania. Intr-o scrisoare adresata lui Jean Claude Juncker, Krichbaum - cunoscut pentru pozitiile extrem de dure din trecut la adresa adversarilor justitiei - ii cere sefului Comisiei Europene ca \"in cazul unor noi atacuri asupra independentei sistemului judiciar, ar trebui sa se ia in considerare initierea procedurii de activare a articolului 7 din Tratatul UE\".Activarea Articolului 7 din Tratatul UE, cunoscuta si ca \"optiunea nucleara\", de ultim resort politic, inseamna suspendarea dreptului de vot in Consiliul UE pentru un stat membru. Initierea acestei proceduri a avut loc anul trecut fata de Polonia tot din cauza masurilor din Justitie, dar Comisia Europeana, statele membre si Varsovia continua negocierile diplomatice pentru a nu se ajunge la activarea efectiva a Articolului 7.Gunther Krichbaum arata in scrisoarea trimisa sefului Comisiei Europene ca \"in ultimele zile au fost facute public inregistrari audio cu scopul de a distruge credibilitatea procurorilor DNA. Autorii acestor inregistrari sunt politicieni care sunt in curs de investigare sau care au fost deja condamnati pentru fapte de coruptie\". Oficialul german arata realizarile DNA, modelul impus in regiune si sustine ca \"Orice atac asupra DNA si asupra Laurei Kövesi este, prin urmare, un atac asupra independentei sistemului judiciar si a luptei impotriva coruptiei\".Gunther Krichbaum este de zece ani presedintele Comisiei pentru afaceri europene din Bundenstag (Parlamentul german). Membru al CDU, partidul cancelarului Merkel, Krichbaum s-a remarcat in trecut prin cererile maximale adresate institutiilor europene in legatura cu derapajelor anti-justitie din Romania. Anul trecut, imediat dupa adoptarea celebrei OUG 13 de catre Guvernul Grindeanu, Krichbaum i-a cerut presedintelui Comisiei Europene sa \"sa il convoace de urgenta\" pe Sorin Grindeanu la Bruxelles si sa ii solicite retragerea Ordonantei de modificare a Codurilor penale.Textul integral al scrisorii adresate de Gunther Krichbaum lui Jean Claude Juncker:In calitate de Presedinte al Comisiei pentru Afaceri Europene din Parlamentul federal al Germaniei, urmaresc actualele evolutii politice interne din Romania cu mare ingrijorare. Incepand cu alegerile din decembrie 2016 diferitele guverne ale Romaniei au lucrat sistematic pentru amnistierea membrilor de partid condamnati pentru fapte de coruptie si frauda electorala si pentru a impiedica viitoare investigatii de coruptie.In ultimele zile au fost facute public inregistrari audio cu scopul de a distruge credibilitatea procurorilor Directiei Nationale Anticoruptie (DNA). Autorii acestor inregistrari sunt politicieni care sunt in curs de investigare sau care au fost deja condamnati pentru fapte de coruptie. In urma acestui scandal este ceruta acum demisia sefei DNA, Laura Kövesi.In ultimii ani, DNA a avut un rol semnificativ, in combaterea eficienta a coruptiei in Romania chiar si la cel mai inalt nivel. Independenta si marile succese ale DNA sunt vazute ca o mare realizare si in afara granitelor Romaniei. In special in societatea civila din tarile din Balcanii de Vest, DNA este prin urmare considerata un model in eforturile proprii de a lupta impotriva coruptiei. Orice atac asupra DNA si asupra Laurei Kövesi este, prin urmare, un atac asupra independentei sistemului judiciar si a luptei impotriva coruptiei.Intr-o scrisoare din 2 februarie 2017 am subliniat deja faptul ca, avand in vedere evolutiile politice interne, inlaturarea Mecanismului de Cooperare si Verificare (MCV) pentru Romania este complet exclusa. Incercarile actuale de a forta inlaturarea procurorului sef DNA din functia actuala arata, din pacate, faptul ca temerile mele sunt justificate. Tot felul de incercari de a renunta din motive politice la procedura MCV inaintea preluarii de catre Romania a Presedintiei Consiliului UE, sunt inutile. Presupun, prin urmare, ca aceasta optiune nu va fi luata in considerare, iar Comisia isi va exprima ferm ingrijorarea fata de guvernul roman.Marile progrese in justitia romaneasca au fost posibile doar datorita aderarii la UE si prin sprijinul institutiilor europene. Cetatenii romani pro-europeni, care se opun actiunilor guvernului, au nevoie urgenta de sprijinul Comisiei. In cazul unor noi atacuri asupra independentei sistemului judiciar, ar trebui, in opinia mea, sa se ia in considerare initierea procedurii de activare a articolului 7 din Tratatul UE."}