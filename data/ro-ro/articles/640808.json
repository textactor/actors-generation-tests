{"id":640808,"title":"Iesenii cer alt program la Centrul Regional de Transfuzie Sanguina Iasi! In ce conditii ar merge acestia sa...","content":"• Centrul Regional de Transfuzie Sanguina din Iasi este din ce in ce mai putin frecventat de ieseni • Numarul donatorilor scade de la o zi la alta • Oamenii vin cu o solutie pentru a creste numarul de donatori • Care este principalul inconvenient • Programul Centrului, un impediment in calea donarii • Cum se poate rezolva aceasta problema si ce parere au mediciiCentrul Regional de Transfuzie Sanguina (CRTS) Iasi trece printr-o perioada dificila. Tot mai putini ieseni obisnuiesc sa doneze, periodic, sange, iar acest lucru reprezinta o problema pentru spitalele din Iasi. De multe ori, pacientii sunt nevoiti sa fie pusi in asteptare pentru a primi tratament sau pentru a fi operati, tocmai din aceasta cauza.Cu toate acestea, in urma unui VOX realizat de reporterii Cotidianului Buna Ziua Iasi, se pare ca locuitorii orasului inteleg importanta donarii, dar ca, in calea acestui lucru, exista cateva piedici. Se pare ca lipsa timpului si programul de functionare al CRTS este principalul inconvienient in randul populatiei din Iasi.Multi ieseni se plang de programul actual de la CRTS. Acestia sustin ca activitatea Centrului ar fi mai eficienta daca ar fi deschis si la sfarsit de saptamana. Ideile iesenilor sunt demne de luat in seama, iar unele dintre ele ar putea reprezenta o rezolvare la problema existenta.\"Sincer, nu obisnuiesc sa merg sa donez sange. Am mers pana acum de doua sau trei ori, cand am aflat de niste cazuri mai speciale, pe Facebook. Nu obisnuiesc sa fac acest lucru pentru ca nu prea am timp. Programul Centrului, din cate stiu, e de la 7 dimineata pana la 13.00. In acest interval, multi oameni sunt la serviciu, acesta este si motivul pentru care eu nu reusesc sa donez. Poate ar trebui prelungit programul, nu stiu care ar fi solutia\", spune o ieseanca, nemultumita de programul CRTS Iasi.Chiar daca exista o lege care prevede ca angajatii beneficiaza de o zi libera atunci cand doneaza, se pare ca acest lucru nu este respectat de toti angajatorii. Acesta ar reprezenta un alt motiv pentru prezenta slaba la CRTS Iasi.\"Nu stiu, programul ar trebui prelungit. Sa nu fie pana la 13.00, multi oameni sunt la munca in aceasta perioada. Nu inteleg de ce este inchis sambata si duminica, atunci multi oameni ar avea timp sa doneze. In timpul saptamanii, oamenii sunt plecati la serviciu, lucreaza. Nu este vorba ca nu-mi doresc sa donez, dar efectiv, nu am cand. E greu cu programul de la serviciu. Chiar daca legea prevede ca angajatii au zi libera atunci cand doneaza, multi angajatori nu respecta acest lucru. Aceasta lege nu este respectata de toata lumea, chiar daca angajatii nu merg sa doneze in fiecare zi. E vorba de o donare la trei luni de zile, nu vad care ar fi problema. Ultima data, am donat cand a fost cazul Colectiv, cand s-au mobilizat medicii Centrului si a existat program special\", spune alt iesean, care cere ca CRTS sa functioneze si sambata si duminica.Cu o idee interesanta vine alt iesean, care considera ca ar trebui ca fiecare companie sau institutie sa stabileasca o zi in care toti angajatii sa mearga sa doneze sange.\"Cred ca in toate companiile din Iasi, in institutii, ar trebui sa existe o zi, o data la cateva luni, in care toti angajatii sa mearga la Centrul de Transfuzii, pentru a dona. Cred ca asa s-ar rezolva o parte din problema lipsei de sange. Situatia este una dificila, avand in vedere necesarul din spitale. Poate un program prelungit si daca Centrul ar fi deschis in weekend ar rezolva o parte din problema. Eu obisnuiesc sa donez, periodic, pentru ca ma simt bine dupa ce fac acest lucru, din mai multe puncte de vedere: fizic, dar simt si ca am ajutat pe cineva\", declara un iesean, care vine cu o alta solutie pentru problema existenta."}