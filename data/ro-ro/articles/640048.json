{"id":640048,"title":"Un barbat, casatorit cu o femeie saraca, i-a furat un rinichi, pentru a-si recupera banii de zestre neplatiti","content":"Sotul unei indience si cumnatul ei au fost arestati dupa ce femeia i-a reclamat la Politie ca, in complicitate, i-au vandut unul dintre rinichi pentru a-si recupera banii de zestre neplatiti de familia ei, informeaza BBC. In urma cu doi ani, Rita Sarkar a suferit de dureri abdominale puternice, asa ca sotul a dus-o la un consult, la un cabinet medical particular, scrie Hindustan TImes. Acolo, sotul si cumnatul ei s-au inteles cu medicii, acuza indianca.“Mie mi-au spus ca am apendicita acuta si trebuie sa fac de urgenta operatie, ceea ce am si facut”, a povestit ea ziarului mentionat. “Doar ca, in 2017, m-am simtit inexplicabil foarte rau si am fost la doi medici: ambii au confirmat ca am doar un rinichi”.Rita Sarkar provine dintr-o familie foarte saraca. Cand s-a casatorit, parintii ei i-au promis viitorului sot ca ii vor plati zestre, doar ca nu s-au tinut de cuvant. Ca atare, barbatul s-a gandit sa-si recupereze pierderea cumva, a operat-o si i-a vandut un rinichi, sustine femeia, care a mai spus ca este victima a abuzului domestic de ani de zile. Plata zestrei de catre familia fetei catre viitorul sot este un obicei vechi care a fost interzis in India din 1961."}