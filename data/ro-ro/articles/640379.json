{"id":640379,"title":"Spovedania lui Ionut Lupescu! Ce spune de alegeri si cum s-a hotarat sa candideze. \"E o decizie luata cu...","content":"Ionut Lupescu e gata sa se lupte cu Razvan Burleanu la alegerile FRF! Fostul jucator al lui Dinamo a explicat de ce a ales sa candideze dupa o perioada lunga de incertitudine.\"Da, confirm ca voi candida. Intru în aceasta lupta ca urmare a discutiilor, telefoanelor si mesajelor primite. Am vorbit cu oamenii din fotbalul românesc despre situatia în care ne aflam. E o decizie luata cu inima si nu cu capul. În viata mi-au placut provocarile, iar asta e o provocare importanta. Nu am nicio garantie ca voi câstiga. Mie îmi era foarte bine unde eram, dar uneori trebuie sa iesi din zona de confort. Cred ca sunt suficient de matur si în putere, încât sa încerc sa schimb ceva în fotbalul românesc\", a spus Lupescu, la Digi Sport Matinal.\nFostul jucator al lui Dinamo si-a încheiat treaba la UEFA si este gata acum sa puna umarul la reconstructia fotbalului românesc.\"Era un post deosebit la UEFA, dar închei socotelile cu ei. Vreau sa ma concentrez pe ce trebuie sa fac pentru fotbalul românesc. Aici am crescut si vreau sa dau si eu înapoi ce am primit. Cred ca e momentul sa facem ceva pentru fotbalul românesc daca vrem sa ne apropiem de ce se joaca în Vest, de ce se face în Vest pentru fotbal\", a mai spus fostul mijlocas.Gica Popescu si Gica Hagi sunt oamenii care au tras de Lupescu sa candideze. Acum, contracandidatul lui Razvan Burleanu încearca sa-i convinga pe membrii din Adunarea Generala ca reprezinta varianta cea mai buna pentru sefia FRF.\"Am vorbit cu Gica Popescu, cu Gica Hagi, ei ma sustin. Dar mai important e sa ma sustina membrii care voteaza în Adunarea Generala. Cu siguranta ca o sa ma prezint cum trebuie, veti vedea zilele viitoare ce pregatesc. Eu spun ca e timp destul sa acopar toata tara. Ma stiti, fiti sigur ca totul e foarte structurat deja, din moment ce am decis sa plec în aceasta campanie\".Ionut Lupescu sustine ca nu se pune problema sa colaboreze cu Mircea Sandu, fostul presedinte al FRF: \"Nu iau în calcul sa îl cooptez pe Mircea Sandu. Eu am venit singur si asa voi merge mai departe. Vom vedea mai târziu cu cine voi colabora exact, acum altele sunt prioritatile\".Alegerile pentru presedintia Federatiei Române de Fotbal sunt programate pe 18 aprilie si, pâna acum, oficial, si-au anuntat candidatura Razvan Burleanu, Ionut Lupescu, Marcel Puscas, Victoras Iacob si Sorin Raducanu."}