{"id":640736,"title":"Cum a ajuns sa fie numele unei romance inscriptionat pe automobilul Tesla trimis in spatiu de SpaceX","content":"Automobilul Tesla Roadster trimis in spatiu de compania SpaceX in urma cu o saptamana poarta cu el numele unui roman. Pe langa mesajele despre care s-a vorbit - ”Don’t panic“ si ”Made on Earth by humans“ - pe platforma superioara de sustinere a masinii exista o placa pe care sunt trecute numele celor 6.000 angajati SpaceX - printre ele si cel al Christinei Sfedu, o tanara specialista in inginerie electrica, al carei tata este roman. Familia Sfedu este originara din Romania. George Sfedu, tatal Christinei s-a nascut la Bucuresti la 20 aprilie 1955 si este consulul Romaniei la Philadelphia.George Sfedu a parasit tara in decembrie 1979, impreuna cu fratele sau mai mic, regasindu-si parintii in SUA, care se stabilisera acolo, dupa ce prinsesera un contract de munca in Libia. In 1986, George Sfedu s-a casatorit cu Susan Satkowski, iar la 15 iulie 1990 s-a nascut prima lor fiica, Christina Alexandra.”I-am pictat bolta cereasca pe plafon si pe un perete, astfel incat imaginea sa fie pe doua planuri. Erau Soarele, Luna si stelele aurii, iar astrele aveau fete zambitoare. Christina obisnuia sa adoarma numarand stelele din camera ei“, isi aminteste George Sfedu.Christina a devenit fascinata de astre. ”Seara ieseam pe terasa casei si priveam cerul. Odata ea a intins mana spre Luna si a spus: ‘Touch‘. Voia sa atinga Luna. I-am spus: ‘Acum nu poti, dar candva vei merge pe Luna’. A fost multumita de raspuns“, marturiseste George Sfedu. Christina avea doar 3 ani cand a inceput sa-si uimeasca parintii. Rezolva puzzle-uri complicate, pe care ei o puneau sa le rezolve de mai multe ori, pentru a-si explica daca fetita se bazeaza pe logica sau pe memoria vizuala.In liceu, Christina, a scris un program de calculator pentru construirea unui elicopter autonom, care sa zboare fara pilot la bord.La scoala a fost numita ‘little genius‘ - micul geniu. ”Am fost placut surprinsi la festivitatea de premiere cand am auzit cum ii spun colegii. Era validarea ei, obtinuta din partea echipei“, spune tatal Christinei.  Christina Sfedu a urmat Springside School (2004-2008), apoi a mers la Bucknell University (2008-2012). Initial a optat pentru specializarea Inginerie Mecanica, apoi a trecut la Inginerie Electrica.”Am sustinut-o in alegerea ei. Ingineria Electrica este mai potrivita pentru fete. Oricum, Christina a fost singura fata din promotia ei. Parca mi-era si mila de ea, ma intrebam cum se va descurca intr-o lume considerata eminamente masculina“, spune George Sfedu. In studentie, Christina a urmat un internship la NASA Goddard Space Flight Center, in perioada mai-august 2010. In iunie 2011 a devenit intern la Boeing Satellite Systems, iar la absolvirea facultatii compania i-a oferit un post de inginer in telemetrie si sisteme de comanda. In iunie 2015 marea sansa a carierei ei - a fost aleasa de Elon Musk pentru a face parte din echipa SpaceX. Cum motto-ul companiei: \"Telul nostru este sa populam alte planete“, era doar o regasire a viselor din copilariei, Christina a acceptat oportunitatea de a se dezvolta in acest domeniu..Din vara lui 2015, tanara lucreaza la SpaceX si traieste in Redondo Beach, California.”O data am vizitat-o la SpaceX. Au niste reguli foarte stricte de securitate, accesul este restrictionat, se fac programari, control la sange. Nu esti primit decat daca un angajat garanteaza pentru tine si te insoteste pe toata durata vizitei. Scolile nu sunt primite, de exemplu. Nu ai voie sa faci fotografii in interior, poti face doar la exterior. Probabil este politica lor, vor sa aiba controlul asupra a ceea ce iese in spatiul public“, spune tatal Christinei. Ce l-a uimit pe roman este atitudinea lui Elon Musk, care vrea sa fie considerat om de echipa, nu patron. ”Primele locuri de parcarea companiei sunt rezervate persoanelor cu handicap. Locul lui Elon Musk este mai departe de intrare. Total diferit de mentalitatea directorilor care isi urca jeep-ul pe scari, nu?“, remarca George. Dupa marea reusita a lansarii Space X, Christina Sfedu a postat pe contul ei de Facebook coperta revistei Time, cea cu masina Tesla si Starman pe orbita. - ”Am ajuns si in Time, nu mi-as fi imaginat“, a scris ea.Tanara inginera cu origini romanesti lucreaza acum la programul SpaceX care va trimite o racheta pe Marte.Surorile Sfedu au fost de doua ori in Romania, in anii 2000. Parintii le-au dus sa viziteze cateva tari dn Europa si Orientul Mijlociu. Fetele au marturisit ca in Romania s-au simtit cel mai bine pentru ca au fost rasfatate de toata lumea. Iar cel mai mult le-a placut la „Momaia“ - adica la Mamaia. Acasa, in State, copilaria se termina devreme. ”Cand fetele s-au facut mari, mama lor le-a spus ferm ca de acum este timpul sa isi faca propriul rost in viata. M-a surprins si pe mine atitudinea ei, pentru ca noi, romanii, suntem mai sentimentali, obisnuim sa stam pe langa parinti, ne desprindem mai greu de cuib. Eu am indulcit putin pastila spunandu-le ca daca vreodata ceva nu merge, sunt oricand binevenite inapoi acasa“, povesteste tatal Christinei. ”Ma gandesc la mama mea, care a plecat din Bucovina sa invete carte tocmai la Bucuresti. Un invatator le-a spus parintilor ei ca au o fata tare desteapta si e pacat sa n-o trimita la scoala mai departe. Parca o si vad, imi place sa cred ca a plecat desculta, cu pantofii in mana, sa nu-i murdareasca prin colb si noroi. Apoi cand a ajuns la gara, s-a spalat la o cismea si s-a incaltat sa mearga la oras.Mama mea a pornit asa. Acum, nepoata ei ajunge in spatiu. Parintii isi influenteaza copiii, au acest rol. Dar ce se intampla mai departe tine numai de ei, de ambitia lor, de munca lor. Trebuie sa-i lasam sa faca propriile alegeri si cand ne cer sfatul sa ii sustinem“, incheie George Sfedu. "}