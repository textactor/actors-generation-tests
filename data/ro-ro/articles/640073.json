{"id":640073,"title":"Ce spune seful CTP Iasi despre muncitorii care asfaltau o groapa cu picioarele","content":"Cativa muncitori au fost surprinsi miercuri, de catre un trecator, pe Bulevardul Alexandru cel Bun din Iasi, cum asfaltau o groapa langa linia de tramvai, fara compactor si fara ca materialul sa fie incalzit. In acest caz, reprezentantii CTP Iasi au oferit cateva lamuriri si au anuntat ca a fost demarata o ancheta interna, intrucat angajatii nu au folosit utilajul de compactare din dotarea regiei pentru efectuarea lucrarii.\"In urma aparitiei in spatiul public a unei inregistrari video, in care apare o echipa de muncitori a Companiei de Transport Public Iasi care efectua ieri, 7 februarie 2018, o lucrare de asfaltare, in zona sinelor de tramvai de pe Bulevardul Alexandru cel Bun, dorim sa facem cateva precizari. Lucratorii institutiei au avut ca sarcina asfaltarea unei portiuni din infrastructura rutiera de langa linia de tramvai, dupa o interventie tehnica necesara la sina. Asa cum prevad normativele tehnice in domeniu pentru o operatiune specifica sezonului rece, lucrarea s-a facut cu asfalt la rece (COVERASFALT), aceasta fiind o mixtura bituminoasa care poate fi utilizata in orice conditii, chiar si pe suprafete umede. De asemenea, producatorul materialului precizeaza ca ”daca nu puteti efectua compactarea mecanica dupa aplicare, dati imediat suprafata in folosinta, iar traficul va exercita presiunea necesara.” Din punctul nostru de vedere, lucratorii nu au respectat procedura in totalitate, intrucat nu au folosit placa compactoare, desi era obligatoriu, potrivit sarcinilor de serviciu. CTP are in dotare un astfel de utilaj, iar in aceasta situatie se impunea a fi folosit. In cazul acestei situatii, a fost demarata o ancheta interna si, in functie de rezultatele acesteia, vom lua masurile care se impun\", a transmis ing. Cristian Stoica, seful CTP Iasi."}