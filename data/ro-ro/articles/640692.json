{"id":640692,"title":"Greva soferilor CTP Iasi! Ce se intampla cu protestul angajatilor din transportul public. Se poate ajunge...","content":"• Soferii din cadrul Companiei de Transport Public Iasi au anuntat ca vor intra intr-o greva de avertisment timp de doua zile, in care vor circula cu viteza redusa pe trasee • Acestia sunt nemultumiti ca nu li se respecta majorarile salariale, asa cum au fost stipulate in contractele colective de munca • Conducerea CTP Iasi sustine ca forma de protest este una ilegala si ca, in cazul soferilor, s-a vizat indexarea salariilor pentru a nu resimti masurile luate de GuvernPrin intermediul unor fluturasi impartiti in autobuze si tramvaie, soferii Companiei de Transport Public Iasi anunta zilele acestea ca vor intra intr-o greva de avertisment timp de doua zile. Nefiind asumate, fluturasii au fost impartiti in randul calatorilor pentru a ajunge la cat mai multe persoane.\"Dragi calatori, in perioada 15-17 februarie 2018, soferii de autobuze vor intra intr-o greva de avertisment si vor circula cu viteza redusa la strada. Ne cerem scuze pentru inconveniente!\", se arata in fluturasii respectivi.Pentru ca nu este vorba despre o forma de protest organizata oficial, cei mai multi soferi ai CTP Iasi au preferat sa taca pe marginea acestui subiect pentru a nu intra in conflict cu conducerea companiei de transport. Acestia au sugerat, insa ca protestul este organizat de o parte dintre soferii care s-au aratat nemultumiti de faptul ca nu se respecta contractul de munca semnat anul trecut si ca, ar urma sa fie remunerati la fel cu personalul necalificat din CTP Iasi, respectiv cu 1.900 lei brut.\"S-a spus anul trecut, cand s-au facut noile contracte de munca, ca o sa mareasca salariile de la inceputul anului, dar nu le-au marit pana acum deloc\", a spus unul dintre soferii CTP Iasi.La finalul anului trecut, sindicatele din cadrul Companiei de Transport Public (CTP) Iasi au finalizat negocierile privind modificarea contractului colectiv de munca pentru cei aproape 1.400 de angajati. In cadrul companiei de transport, numarul de soferi este de circa 300, cu un deficit de 60 de angajati, iar la capitolul posturi pentru vatmani, numarul acestora este de aproximativ 200, din care 20 sunt neocupate.Având în vedere ca masura grevei de avertisment nu a fost asumata de reprezentantii Sindicatului Liber al Salariatilor din cadrul CTP Iasi si nicio alta organizatie sindicala, conducerea Companiei de Transport Iasi a sugerat ca acest protest este unul ilegal. Acestia sustin ca nemultumirile vin din partea unor angajati care nu au inteles modul in care vor fi remunerati in baza noului contract colectiv de munca aplicat incepand cu acest an, dupa modificarile legislative facute in Guvern.\"În data de 22.11.2017, a fost înregistrat contractul colectiv de munca valabil timp de un an si jumatate, contract asumat de catre toate sindicatele organizate legal. Odata cu înregistrarea contractului, conducerea companiei a stabilit de comun acord cu sindicatele calendarul negocierilor ulterioare. Prima etapa a vizat indexarea salariilor cu 20 la suta de la 1 ianuarie 2018, pentru asigurarea salariilor nete la acelasi nivel si dupa transferul contributiilor sociale din sarcina angajatorului în cea a angajatului. A doua etapa o reprezinta stabilirea bugetului de venituri si cheltuieli si negocierea politicii salariale a companiei pe anul 2018\", a explicat conducerea Companiei de transport Public Iasi.Sefii CTP sustin ca acest protest este ilegal si de natura penala pentru cei implicati si i-au invitat pe soferi la o noua runda de discutii pentru clarificarea situatiei.\"Actiunea declansata, însa neasumata oficial de o organizatie sau grup de initiativa, consideram ca este ilegala si risca sa aiba consecinte grave, chiar de natura penala. Am fost mereu deschisi dialogului si am lansat, si de aceasta data, o invitatie la discutii clarificatoare soferilor de autobuz. Facem apel catre toti salariatii nostri sa nu se lase antrenati în actiuni care pun în pericol credibilitatea pe care încercam sa o câstigam în raport cu calatorii nostri\", au mai spus sefii CTP Iasi."}