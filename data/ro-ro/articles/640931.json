{"id":640931,"title":"Denis Rusu, debut perfect în poarta Iasului. \"Nu am avut timp de emotii, totul s-a întamplat prea repede\"","content":"Transferat în aceasta iarna de la Zimbru Chisinau, goalkeeperul moldovean, Denis Rusu, si-a facut debutul în poarta Iasului mai repede decât se astepta. La pauza meciului cu FC Botosani, Rusu a fost anuntat sa se echipeze pentru a-i lua locul titularului Koselev, care acuza dureri la spate si nu mai putea continua meciul. Desi a intrat neîncalzit, Denis Rusu a aparat foarte bine, a avut o reflex cât o victorie la foarfeca lui Roman si a dat siguranta echipei prin interventiile sale.Portarul în vârsta de 27 de ani a explicat ce s-a întâmplat la pauza meciului cu FC Botosani si cum a ajuns sa debuteze la echipa din Copou. \"Nu ma asteptam sa debutez acum. Eram în vestiar la pauza, ne încalzeam cu un ceai, când Koselev mi-a spus sa ma încalzesc, ca îl doare spatele. Am iesit pe teren, dar nu am apucat sa fac miscari, pentru ca arbitrul a fluierat sa iasa echipele de la vestiare. S-a întâmplat totul prea repede. Practic, m-am trezit în meci, cu tricoul pe mine. Nu am avut timp de emotii. Daca mi-ar fi spus cineva înainte de meci ca voi debuta, poate ca aveam emotii, dar asa… A fost destul de greu, pentru ca am intrat neîncalzit. Nici nu puteam degaja mingea la început, aveam picioarele înghetate\", a declarat Denis Rusu. Acesta a rememorat faza din minutul 65, când a avut un reflex de exceptie la foarfeca lui Roman, la scorul de 1-0 pentru echipa sa.\"Foarte putin am vazut mingea, pot sa spun ca am avut si putin noroc, pentru ca a dat în directia mea. Am respins-o din reflex, am apucat sa ridic mâinile. Daca dadea mai în lateral, era mai greu de scos, dar bine ca s-a terminat asa. A fost o interventie care mi-a dat mare încredere. Treptat, am intrat în meci, m-au încurajat si baietii si suporterii si a iesit totul bine”, a completat portarul Iasului.Acesta a dezvaluit ce le-a spus antrenorul Flavius Stoican dupa meci, în vestiar. „Ma bucur ca nu am primit gol si ca am câstigat. A fost un meci foarte important. Antrenorii mi-au spus, înainte de a intra, ca au încredere în mine si ma bucur ca nu am dezamagit. La final, antrenorul ne-a felicitat si ne-a spus sa nu ridicam nasul sus, pentru ca mai avem doua finale de jucat, cu Timisoara si Viitorul. Daca batem la Timisoara, avem sanse mari sa mergem în play-off. Totul este bine acum, suntem în obiectiv”.În vârsta de 27 de ani, Denis Rusu a mai jucat în cariera la doua formatii din Republica Moldova înainte de a ajunge în Copou. Acesta a aparat poarta lui Rapid Ghidighici în perioada 2009-2013, iar între 2014 si 2018 a evoluat la Zimbru Chisinau. Aici, Rusu l-a avut coechipier în 2015 pe Jo Santos, iar un an mai târziu a fost antrenat de actualul tehnician al Iasului, Flavius Stoican."}