{"id":640163,"title":"Adrian Despot a strecurat un biletel intr-o crapatura a Zidului Plangerii din Ierusalim si pe care I l-a...","content":"Adrian Despot este omul despre care poti spune, fara teama ca gresesti, ca este un nebun frumos. Spunea, la Vocea Romaniei, ca nu prea \"le are\" cu dansul, dar ridica in picioare mii de oameni atunci cand isi canta si se misca in ritmul pieselor lui. Este iubit pentru ca nu se complace in tot felul de situatii \"rancede\", are valori pe care le respecta si de la care nu face rabat. Despot a acordat un interviu revistei \"Formula AS\", inainte de Craciun, in care a fost intrebat ce i-ar placea sa-i aduca Mosul. Si, de la aceasta intrebare, pe care a placut-o foarte mult, artistul a reusit sa faca o radiografie clara a societatii romanesti.\"N-am gasit inca un mod de frazare care sa traduca exact starea mea de spirit, dar ideea e ca sunt un om care a invatat ca, in viata, sa se multumeasca si cu putin. Asta nu inseamna ca am putin, ci inseamna ca eu si familia mea nu traim in opulenta si nici nu ne dorim opulenta. Am realizat ca bucuriile sunt aduse de \"lucrurile\" asa-zis mici, dar care, de fapt, nu sunt mici deloc. De exemplu, pentru mine e o mare bucurie sa-mi privesc copiii dormind linistiti in pat. Consider ca nu conteaza ce tip de masina conduci, cat de mare e casa in care traiesti sau ce scrie pe etichetele hainelor pe care le porti.Asadar, daca m-as intalni realmente cu Mosul, eu, pentru mine, personal, nu i-as cere nimic, ci doar i-as spune exact ceea ce am scris pe biletelul pe care l-am strecurat intr-o crapatura a Zidului Plangerii din Ierusalim si pe care I l-am adresat lui Dumnezeu: \"Iti multumesc pentru tot ce am.\" Cu bunele si relele care mi s-au intamplat in viata asta, mi-am dat seama ca ma aflu intr-un punct in care sunt foarte impacat cu mine si cu oamenii din jurul meu, care nu sunt multi, dar pe care eu i-am ales. Sunt foarte multumit cu viata mea si exista atat de multa nevoie de ajutor in alte parti, incat as fi total nesimtit sa mai cer ceva pentru mine. Pentru copiii mei, pe langa nevoia parentala de sanatate, mi-as dori sa fie la fel de norocosi in viata pe cat am fost eu. Destepti sunt, dar realizez ca oricat de multe sfaturi le-am da noi, ca parinti, ele nu vor ajunge cu-adevarat la ei decat in clipa in care se vor lovi, in mod direct, de anumite situatii, pe principiul \"trebuie sa dea ei insisi cu capul de pragul de sus\".Asadar, stiu ca vor experimenta multe, dar imi doresc sa fie atat de norocosi si de rationali, incat, de fiecare data, sa ia deciziile cele mai bune. Iar pentru Romania... sunt atat de multe straturi unde ar fi nevoie macar de o mana de ajutor. Tara e definita de majoritatea cetatenilor ei, iar azi, majoritatea aceasta e ingrozitor de fragmentata. In societatea prezentului domneste dictonul \"divide et impera\", deci darul care mi se pare a fi cel mai urgent si cel mai necesar e acela ca romanii sa gaseasca puterea, intelepciunea si inteligenta de a se aduna unii cu altii, de a nu se mai lasa sa fie dezbinati. Din pacate, pana acum, s-a dovedit ca doar tragediile reusesc sa ne stranga impreuna si, imediat ce iesim de sub efectul lor, revenim la starea de \"fiecare pentru el\".Cred ca avem o perceptie gresita asupra vietii si asupra prezentei noastre pe pamant, nu intelegem ca, din milioanele de ani de cand exista viata, din sutele de planete si din infinitul de stele, din tot universul si din toate perioadele timpului, pe noi, astia care suntem azi in viata, romani si nu numai, ceva ne-a strans pe toti impreuna, ca, in scurta noastra prezenta pe Pamant, suntem laolalta - eu cu tine, cu un nene de la 2000 de kilometri distanta si asa mai departe - si, in loc sa ne simtim norocosi ca am primit sa ne ducem vietile impreuna, in loc sa ne bucuram unii de altii si sa sarbatorim viata, asa cum merita ea sarbatorita, noi suntem cu mintea in cu totul alta parte si viata o privim dintr-o perspectiva meschina, mercantila, de supravietuire unilaterala. In loc sa facem din viata o sarbatoare, noi facem din ea o lupta\", a spus Adrian Despot pentru revista Formula As."}