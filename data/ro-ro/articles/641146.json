{"id":641146,"title":"Cine risca sa dezvolte cancer de plamani, chiar daca nu fumeaza?","content":"Desi fumatul reprezinta o cauza de necontestat a aparitiei cancerului pulmonar, statisticile arata ca intre 10 si 15 la suta din persoanele care fac aceasta boala sunt nefumatoare. In aceste conditii, este normal sa te intrebi care sunt cauzele. Ei bine, cercetatorii au identificat o serie de factori genetici si de mediu care cresc riscul ca un nefumator sa se imbolnaveasca de cancer la plamani.Numeroase studii reaÂ­lizate de-a lungul timpului au aratat ca persoanele ale caror rude au suferit de cancer pulmonar sunt mai predispuse sa faca aceasta boala, indiferent daca fumeaza sau nu, comparativ cu cele al caror istoric familial nu include cancerul pulmonar. Specialistii pun acest lucru pe seama genelor, aspect confirmat recent si de cercetatorii americani de la Mayo Clinic, in colaborare cu cei de la Harvard si de la Universitatea California. Acestia au observat ca 30 la suta din bolnavii de cancer pulmonar care nu au fumat niciodata prezinta o varianta a unei gene care impiedica actiunea unei alte gene cu rol important in inhibarea dezvoltarii tumorilor canceroase la nivelul plamanilor.Studiile arata ca un nefumator care convietuieste cu o persoana care fumeaza prezinta un risc cu 24 la suta mai crescut de a face aceasta boala decat ceilalti nefumatori. Acest lucru se intampla pentru ca mare parte din fumul emanat de o tigara aprinsa nu este inhalata de fumator, fiind eliberata in atmosfera. Acest fum contine de doua ori mai multa nicotina, gudron si monoxid de carbon decat cel care patrunde in plamanii persoanei care fumeaza.Azbestul este un compus folosit la fabricarea unor materiale de constructii pentru a le intari, pentru a le face rezistente la foc sau pentru a izola caldura. Din studiile efectuate pe oameni a reiesit ca inhalarea in cantitati mari a fibrelor de azbest este asociata cu aparitia cancerului pulmonar. In plus, fumul de tigara creste dramatic riscul de a face cancer pulmonar cauzat de expunerea la azbest. Pe de alta parte, s-a demonstrat faptul ca nefumatorii care lucreaza intr-un astfel de mediu au un risc de cinci ori mai mare de a face boala comparativ cu nefumatorii care nu sunt expusi la azbest. Din aceasta cauza, azbestul este tot mai putin folosit in prezent in constructii.Expunerea la gazul de esapament al masinilor, la produse petroliere, la arsenic si la substantele emanate in aer de constructiile industriale creste probabilitatea de a face cancer pulmonar. De altfel, specialistii estimeaza ca pana la 2.000 din decesele anuale de cancer la plamani pot fi puse pe seama inhalarii aerului poluat.Radonul este un gaz natural cu actiune radioactiva, emis de roci si de scoarta terestra. Acest gaz poate patrunde in locuinte prin fisurile pardoselilor si prin tevile de drenaj. Desi exista zone unde emanatiile de radon sunt mai mari, el se gaseste in toate tipurile de sol si de roci, dar si in unele materiale de constructii care deriva din pamant, precum argila sau granitul. Iar cercetarile arata ca o expunere indelungata poate duce la dezvoltarea cancerului pulmonar."}