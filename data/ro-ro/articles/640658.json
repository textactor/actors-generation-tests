{"id":640658,"title":"Jucam din nou acasa! Romania si-a aflat adversara din barajul pentru accederea în Grupa Mondiala...","content":"România va întâlni Elvetia în barajul de accedere în Grupa Mondiala principala din FED Cup, s-a stabilit marti, la Londra, prin tragere la sorti. Natiunea care a dat-o tenisului pe Martina Hingis vine în România în weekendul 21-22 aprilie 2018.Echipa României va beneficia, astfel, pentru a sasea oara la rând, de avantajul de a juca pe teren propriu în FED Cup.\nElvetia a ajuns în barajul pentru Grupa Mondiala dupa ce a pierdut sfertul de finala împotriva Cehiei. Petra Kvitova si Barbora Strycova au închis în primele trei meciuri duelul cu echipa care se bazeaza pe jucatoare precum Belinda Bencic si Timea Bacsinszky (aceasta din urma a fost convocata pentru meciul cu Cehia, însa nu a jucat).De partea cealalta, România, care a ratat la limita un loc pe lista capilor de serie la tragerea la sorti de la Londra, si-a câstigat locul în baraj gratie victoriei cu 3-1 în fata Canadei, repurtata în weekend în Sala Polivalenta din Cluj. Cele doua echipe s-au mai întâlnit pâna acum de sase ori în competitia pe natiuni din tenisul feminin si si-au împartit victoriile, scor general 3-3.În aceasta saptamâna, România are sase jucatoare în Top 100 WTA, la simplu, în timp ce Elvetia puncteaza prin doar trei sportive. Spre deosebire de România, care nu a depasit niciodata faza sferturilor de finala, Elvetia se poate lauda cu o finala FED Cup.În 1998, Martina Hingis si Patty Schnyder au condus Spania cu 2-1 în finala de la Geneva, însa ibericele au revenit si s-au impus cu 3-2. Hingis s-a retras anul trecut, dupa cinci sezoane de vis dedicate probei de dublu. În schimb, la 39 de ani, Patty Schnyder înca puncteaza în clasamentul WTA, dupa o revenire de poveste: este a cincea sportiva a Elvetiei, la simplu, în acest moment.Sub conducerea capitanului-nejucator Florin Segarceanu, România încearca sa revina în primul esalon valoric FED Cup, dupa o absenta de doi ani.Nationala feminina de tenis a României a facut în 2015 pasul înapoi în Grupa Mondiala, dupa 23 de ani. Alexandra Dulgheru si Andreea Mitu au învins atunci Canada în play-off-ul pentru Grupa Mondiala, ducând astfel România în cursa pentru trofeu în sezonul competitional 2016.\n2016 nu a fost, însa un an fast pentru România în FED Cup: Cehia, cea mai de succes natiune în aceasta competitie din ultimii ani, ne-a barat drumul spre semifinale (3-2), iar Germania ne-a retrogradat în Grupa Mondiala II, câstigând cu 4-1 barajul pentru securizarea locului în primul esalon valoric pe 2017."}