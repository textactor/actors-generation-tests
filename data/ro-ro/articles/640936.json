{"id":640936,"title":"Organizatia Judeteana PSD Iasi, explicatii pentru primarul Mihai Chirica: \"Sediul nu este pe lista...","content":"Partidul Social Democrat – Organizatia Judeteana Iasi, cu sediul in Iasi - Bulevardul Stefan cel Mare si Sfant nr. 47-49, efectueaza la sediul din Bulevardul Stefan cel Mare si Sfant, nr. 13-15, etaj 2 o serie de lucrari de amenajare, igienizare si intretinere a spatiilor interioare prin lucrari de finisaje (zugraveli interioare), inlocuiri la pardoseli si instalatiile interioare, precum si desfiintarea unor lucrari provizorii anterioare fara a fi aduse modificari structurii de rezistenta sau aspectului arhitectural al cladirii, respectand prevederile Legii 50/1991 cu modificarile si completarile ulterioare. Toate aceste demersuri au avut in vedere evitarea degradarii imobilului si asigurarea conditiilor optime de utilizare.In ceea ce priveste acuzele vehiculate in spatiul public cu privire la efectuarea unor lucrari care au vizat modificarea structurii de rezistenta a imobilului facem precizarea ca am depus deja dovezi la Directia Judeteana pentru Cultura, Culte si Patrimoniu Cultural National Iasi care constau in fotografii efectuate incepand cu anul 2004 (desi ar putea exista si fotografii din ani anteriori anului 2004) in care se poate observa ca lucrarile de interventie asupra peretilor interiori au fost facute cu mult inainte de perioada actuala. Apreciem ca acele lucrari au fost efectuate inainte de anul 1994 de catre alt chirias, iar lucrarile de desfiintare a unor improvizatii sau\nde demontare tocuri de usa nu au avut ca efect modificarea structurii imobilului. Astfel de amenajari provizorii au mai existat si in holul imobilului si au fost desfiintate odata cu efectuarea acestor lucrari de igienizare si intretinere.Organizatia Judeteana Iasi a PSD nu are elemente certe care sa indice exact cand au fost realizate acele lucrari de reamenajare ce schimba configuratia spatiilor/incaperilor din actualul sediu al PSD Iasi.Dorim sa subliniem si faptul ca in continutul HCL. nr.92 din 10 mai 1999 si/sau in contractul de inchiriere incheiat intre filiala PSD Iasi si Primaria Municipiului Iasi – prin Directia Exploatare Patrimoniu nu se indica in niciun fel faptul ca spatiul din imobilul inchiriat este incadrat in Lista monumentelor istorice, precum si obligatiile chiriasului care deriva din acest fapt, asa cum prevede articolul 5 din Legea 422/2001 privind protejarea monumentelor istorice, respectiv:„In actele de instrainare, concesionare, inchiriere, dare in administrare sau dare in folosinta gratuita a monumentelor istorice se va mentiona regimul de monument istoric al imobilelor si obligatia protejarii acestora potrivit prezentei legi”.Organizatia Judeteana Iasi a PSD a aflat ca acest spatiu se regaseste pe lista monumentelor istorice dupa demersul jurnalistilor si dupa interpelarea transmisa Directiei Judetene pentru Cultura, Culte si Patrimoniu Cultural National Iasi.De asemenea, tinem sa precizam ca schita prevazuta in contractul de inchiriere nu este cea reala, drept pentru care solicitam Primariei Iasi, proprietarul imobilului, o reactualizare a schitei cadastrale si necesitatea introducerii unei anexe la prezentul contract de inchiriere care sa contina o schita actualizata.Ca o concluzie: lucrarile care se efectueaza in aceasta perioada la sediul PSD Iasi nu aduc, sub nicio forma, atingere structurii de rezistenta sau aspectului arhitectural al cladirii. In plus, in contractul de inchiriere semnat cu Primaria Iasi nu figureaza, la niciun punct, statutul de monument istoric al cladirii. Nimeni nu se poate folosi de propria turpitudine pentru a reclama nerespectarea unei obligatii civile sau revendicarea unui drept subiectiv civil. Ori, in speta noastra Primaria Iasi nu a pus in vedere chiriasului toate datele necesare privind calitatea juridica a imobilului. Prin neindeplinirea acestei obligatii legale Primaria Iasi savarseste un abuz de drept folosindu-se de propria turpitudine pentru a scoate in evidenta ca, de fapt, chiriasul nu a respectat anumite dispozitii legale.„Intelegem sa raspundem punctual comunicatului remis de Primaria Iasi si momentan nu dorim sa intram in jocul emotional si imatur propus de primarul municipiului Iasi. Batalia pentru increderea iesenilor se da pe proiecte, nu pe vorbe domnule primar Chirica!” a declarat Maricel Popa, presedintele PSD Iasi."}