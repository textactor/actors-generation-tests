{"id":640038,"title":"Cea mai bine platita angajata din Romania: 15.000 de euro pentru 112 minute lucrate!","content":"Un raport al Corpului de control al fostului premier Mihai Tudose arata cat de prost merg lucrurile la aeroporturile Otopeni si Baneasa, in ciuda faptului ca, numai in 2017, aproape 13 milioane de pasageri au platit taxe de tranzit pe cele doua terminale aviatice aducand companiei care le administreaza sa incasari de peste un miliard de lei. Intre 2013 si 2015 nu s-a investit niciun leu in infrastructura aeroportuara, desi an de an au fost alocate fonduri cuprinse intre 200 si 270 de milioane de lei, iar in 2016 si 2017 s-au cheltuit sub 1% din banii alocati.Â  Raportul identifica probleme la ambele piste ale aeroportului Henri Coanda. Una dintre ele nu poate fi folosita pe o lungime de 1.200 de metri, alta, desi, mereu carpita, are nevoie de reparatii capitale. Si caile de rulare sunt degradate, la fel si spatiile de stationare a aeronavelor. Probleme sunt si cu balizajul. In conditii de vizibilitate redusa, multe curse sunt redirectionate spre alte destinatii.Raportului Corpului de control mai confirma o parte dintre legendele care circula de ani buni in companie.400 de mii de lei de ar fi incasat fostul director, la limita legii. In aceeasi perioada, 2013-2014, membrii Consiliului de Administratie ar fi primit in plus peste 212 mii de lei. Sume fabuloase au intrat pe statul de plata al unor angajati care au trecut pe la munca extrem de rar. Doua nume importante sunt mentionate in acest raport.Primul dintre ele este cel al Cristinei Neamtu. Noua luni de zile a muncit doar doua ore, pentru care a fost platita cu o suma mai mare de 43 de mii de lei. Acelasi raport indica numele Cameliei Metler. Intr-un an si jumatate cat a muncit la Aeroportul Otopeni a venit la serviciu, atentie, 112 minute, pentru care a fost platita cu o suma de peste 70 de mii de lei, echivalentul a aproximativ 15.000 de euro. Scolarizarea personalului aduce o alta gaura neagra in bugetul aeroportului: aceste cursuri se tineau in cele mai exotice destinatii - Las Vegas, Sydney, Bangkok, Tokyo, Auckland sau Kuala Lumpur. Risipa si lipsa investitiilor se vad si in lucruri simple - in defectiunile dese ale aparatelor de plata a parcarii, de exemplu. Nici problema serviciilor de taximetrie nu a fost pe deplin rezolvata."}