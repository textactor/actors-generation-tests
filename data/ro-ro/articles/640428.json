{"id":640428,"title":"Zeci de infractiuni constatate de politistii ieseni in doar doua zile","content":"Politistii ieseni au intervenit la peste 180 de evenimente, au constatat 40 de infractiuni si au aplicat peste 400 de sanctiuni contraventionale, în valoare de peste 160.000 de lei.În perioada 9-10 februarie, politistii ieseni au actionat, la nivel judetean, pentru prevenirea faptelor antisociale si mentinerea ordinii si sigurantei publice. Au fost organizate 10 actiuni si s-a intervenit la 191 de evenimente, dintre care, 150 au fost sesizate prin 112. În urma activitatilor, au fost constatate 40 de infractiuni, iar 12 persoane au fost surprinse în flagrant delict. De asemenea, în cauzele instrumentate, au fost dispuse 4 masuri preventive.Totodata, pentru neregulile constatate, politistii au aplicat 455 de sanctiuni contraventionale, în valoare de peste 160.000 de lei. Politistii rutieri au desfasurat activitati pentru prevenirea accidentelor de circulatie, fiind retinute 29 permise de conducere si retrase 7 certificate de înmatriculare."}