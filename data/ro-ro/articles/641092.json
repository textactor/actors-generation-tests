{"id":641092,"title":"Simona Halep s-a retras de la Doha! Cat va lipsi din circuit: \"Sunt foarte suparata\"","content":"Calificata in semifinalele turneului WTA Premier 5 de la Doha, Simona Halep a fost nevoita sa se retraga din turneu din cauza unei accidentari la piciorul drept.Dupa ce a efectuat un RMN, rezultatele au aratat ca jucatoarea noastra ar avea tendinita si lichid la al patrulea deget de la piciorul drept, urmand sa lipseasca pana la turneul de la Indian Wells (5 martie). Simona Halep, 26 de ani, a acuzat dureri in timpul meciului din sferturi, castigat in doua seturi impotriva americancei Catherine \"CiCi\" Bellis, scor 6-0, 6-4. Simona l-a chemat pe Andrei Pavel inainte de a servi pentru meci si i-a spus, vizibil afectata: \"Ma doare piciorul\".\"Stiu cat pot sa indur cand vine vorba despre durere, dar stiu si cand sa pun stop. Sunt foarte suparata si frustrata de aceasta problema, e prima oara cand ma retrag in semifinale. Azi am simtit nevoia sa spun stop, fiindca asa e mai bine. Durerea de astazi a fost insuportabila. Am vorbit cu doctorul meu, iar el mi-a zis ca nu am destul timp sa recuperez. Am stat prea putin in repaus, nu m-am recuperat complet. RMN-ul arata ca am lichid si tendinita la al patrulea deget si trebuie sa am grija\" Jucatoarea noastra, numar 2 WTA, este intr-o lupta directa pentru sefia clasamentului WTA cu daneza Caroline Wozniacki, care joaca de la aceasta ora impotriva nemtoaicei Angelique Kerber, tot in sferturi. Daca Wozniacki castiga, Simona ramane pe locul 2.Urmatorul turneu la care ar fi trebuit sa joace era cel din Dubai, acolo unde a primit un wildcard de la organizatori, insa participarea a iesit din discutie.Odata cu retragerea Simonei Halep din turneu, Garbine Muguruza este calificata direct in finala de la Doha."}