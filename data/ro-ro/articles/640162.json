{"id":640162,"title":"Reactia Laviniei Sandru, dupa ce a fost suspendata de Realitatea TV","content":"Lavinia Sandru, prezentatoare la Realitatea TV a emisiunii ”Dumini Call”, de-a lungul anului 2017, nu a mai aparut pe post de la inceputul anului, surse citate de Paginademedia.ro declarand ca realizatoarea a fost suspendata.”Deocamdata nu mai este locul meu acolo“, a declarat Sandru pentru aceeasi sursa citata. Realizatoarea sustine si ca decizia i-a fost comunicata de Edward Pastia, directorul statiei, fara insa a i se oferi o explicatie.Lavinia Sandru este o apropiata a patronului Realitatea TV, Cozmin Gusa, alaturi de care a fost implicata politic, la Partidul Initiativa Nationala, colabora cu postul de stiri din 2013. Lavinia Sandru a fost unul dintre martorii in dosarul in care fostul ei sot Darius Valcov, fost primar al Slatinei si fost ministru al Finantelor, a fost condamnat astazi la opt ani de inchisoare pentru trafic de influenta, spalare de bani si operatiuni financiare sau acte de comert incompatibile cu functiile ocupate. Decizia Curtii Supreme nu este definitiva, putand fi atacata tot la Inalta Curte de Casatie si Justitie. Lavinia Sandru si Darius Valcov au fost casatoriti timp de zece ani si au impreuna un copil. Realizatoarea a intentat divort in 2015, dupa ce Valcov a fost arestat. La audierile din noiembrie 2017, Lavinia Sandru a povestit judecatorilor cati bani au castigat la nunta si la botez. "}