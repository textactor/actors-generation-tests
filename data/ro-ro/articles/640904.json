{"id":640904,"title":"Directorul general al Postei Romane a demisionat! Care a fost motivul","content":"Directorul general al Postei Romane, Elena Petrascu, a demisionat joi din functie, fiind numita secretar general la Ministerul Transporturilor, au declarat, pentru News.ro, reprezentanti ai companiei. Mandatul Elenei Petrascu la conducerea Postei Romane urma sa expire in luna aprilie.Ea a fost numita in octombrie 2017 la conducerea Postei Romane de Lucian Sova, actualul ministru al Transporturilor, care, la vremea respectiva, era ministrul Comunicatiilor. Posta Romana se afla in subordinea Ministerului Comunicatiilor. Guvernul Romaniei a adoptat recent Hotararea privind participarea statului roman la majorarea capitalului social al Postei Romane, care anunta astfel ca procedura de capitalizare cu 170 milioane lei a companiei s-a declansat."}