{"id":640275,"title":"Un nou succes categoric pentru Stiinta Miroslava. Iesenii au ajuns la 9 victorii consecutive","content":"Stiinta Miroslava merge ceas în amicale. La doua zile dupa victoria concludenta din deplasare cu CSM Roman (5-1), echipa lui Adrian Kerezsy a facut o noua demonstratie de forta, pe teren propriu, în fata formatiei Aerostar Bacau, pe care a învins-o cu 5-0 (2-0).Ciprian Milea a deschis scorul în minutul 14, din centrarea lui Caruta, iar Buhacianu a stabilit rezultatul pauzei (2-0), în minutul 38. Marin a majorat diferenta, în minutul 53, cu o lovitura de cap la coltul scurt, în urma unui corner executat de Izmana.Trei minute mai târziu, Marin a avut rol de pasator pentru Tapu, iar atacantul venit de la CSM Roman a dus scorul la 4-0, dupa ce a trecut prin dribling de un fundas bacauan. Cei doi atacanti au creat si golul cinci al Stiintei, din minutul 75, de aceasta data, Marin fiind la finalizare.Antrenorul Adrian Kerezsy a început meciul cu urmatorul „11”: Turita – Chindris, Crisan, Bucur, Agrigoroaei – Milea – Viorica, Cararus, Caruta, Taciuc – Buhacianu. Dupa pauza au mai intrat: Tintea, Moisi, Iovu, Tapu, Savoaia, Nemtanu si Marin. Meciul a fost arbitrat de o brigada din Iasi formata din Vlad Baban, Ana Puscasu si Andrei Diaconu. Miercuri, 14 februarie, echipa ieseana va juca un nou amical, în deplasare, cu Foresta Suceava.Stiinta Miroslava a câstigat toate cele 6 meciuri amicale disputate pâna acum în perioada de pregatire: 12-2 cu LPS Iasi, 1-0 cu AFC Harman, 1-0 cu AFK Csikszereda Miercurea Ciuc, 7-1 cu Precizia Sacele, 5-1 cu CSM Roman, 5-0 cu Aerostar Bacau.Iesenii au ajuns la zece meciuri consecutive fara înfrângere, celor sase amicale adaugându-li-se ultimele patru meciuri oficiale din tur: remiza cu Luceafarul Oradea (1-1) si victoriile cu Ripensia Timisoara (3-0), ASA Tg. Mures (5-0) si Dacia Unirea Braila (4-1)."}