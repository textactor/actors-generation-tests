{"id":640557,"title":"Bomba in economia ieseana: Contract de 3 milioane euro, anulat pentru ca aducea prejudicii enorme unei...","content":"• Instanta a hotarat sa anuleze un contract in valoare de peste trei milioane de euro incheiat intre doua societati comerciale • Aflate in situatii financiare delicate, cele doua companii au demarat acest contract care a dus la pierderi ridicate in perioada procedurii de insolventa, mai ales pentru firma din Iasi • Aceasta decizie a instantei nu a dus, insa la blocarea falimentului si se asteapta ca, in viitorul apropiat, fabrica de tevi din Calea Chisinaului sa se inchidaMagistratii de la Tribunalul Iasi au hotarat anularea contractului de ipoteca imobiliara incheiat intre SC Sapico Chemical International SRL si SC Technosteel LBR SRL si au dispus celor doua companii sa revina in situatia anterioara incheierii contractului.Este vorba despre contractul de ipoteca imobiliara nr. 17/22.04.2016, care trebuie sters din Arhiva Electronica de Garantii Mobiliare si prin intermediul caruia o retea de firme capusa au intrat in procedeul de insolventa al producatorului de tevi metalice SC Technosteel LBR SRL din Iasi.Prin intermediul acestui contract, s-a incercat scoaterea de bunuri si fonduri din fabrica ieseana si transferul acestora catre alte companii fantoma, asta pentru ca bunurile sa nu fie executate silit si pierdute de patroni.La mijlocul acestui contract, este vorba despre o suma de 13.215.328,34 lei solicitata a fi inscrisa la masa credala si care provine din executarea mai multor contracte despre care debitorul SC Sapico Chemical International SRL sustine ca trebuie sa le recupereze de la Technosteel LBR.Practic, reprezentantii SC Sapico Chemical International SRL au solicitat mentinerea contractului si au sustinut ca trebuie sa obtina cei peste 3 milioane de euro pentru mai multe loturi de marfa livrate catre fabrica din Iasi, iar acestea nu au fost platite niciodata.\"SC Technosteel LBR SRL nu si-a indeplinit obligatiile contractuale fata de SC Sapico Chemical International SRL, societatea Sapico Chemical International SRL fiind nevoita sa acceseze diverse modalitati de finantare, ca dupa data incheierii contractului de ipoteca, SC Sapico Chemical International SRL a mai livrat marfa catre SC Technosteel LBR SRL, marfa care nu a fost achitata de SC Technosteel LBR SRL, ca SC Sapico Chemical International SRL a mai livrat catre SC Technosteel LBR SRL marfa bruta in custodie, in valoare de 6 miliarde lei, ca incheierea contractului de ipoteca nu i-a produs daune debitoarei si a profitat creditorilor, ca toata marfa prelucrata de SC Technosteel LBR SRL provine de la SC Sapico Chemical International SRL\", se arata in motivarea facuta de SC Sapico Chemical International SRL in fata instantei.Compania de practicieni in insolventa CITR Filiala Bucuresti SPRL, in calitate de administrator judiciar al SC Technosteel LBR SRL, a solicitat sa se dispuna anularea contractului de ipoteca mobiliara nr.17 incheiat la 22 aprilie 2016 intre SC Sapico Chemical International SRL in calitate de creditor si SC Technosteel LBR SRL in calitate de constituitor debitor, prin care s-a constituit o ipoteca asupra mai multor bunuri mobile, 225 repere, apartinand fabricii din Iasi. Contractele de furnizare materie prima au fost incheiate fara constituirea vreunui drept de preferinta in scopul de a asigura plata contravalorii marfii livrate.\"Ulterior incheierii contractelor de furnizare in temeiul carora s-a solicitat inscrierea creantei in tabelul preliminar de creante, intre parate s-a constituit o ipoteca mobiliara asupra a 225 repere apartinand societatii debitoare la 22 aprilie 2016. Reclamanta a mai aratat ca acest contract de ipoteca a fost incheiat cu doar 56 zile anterior datei la care a fost inregistrata propria cerere de deschidere a procedurii insolventei (06.07.2016). A mai aratat ca existenta dificultatilor financiare ale debitoarei erau cunoscute creditoarei Sapico Chemical International SRL la data perfectarii contractului in cauza, creditoarea fiind principalul furnizor de marfa al debitoarei\", se arata in rezolutia magistratilor.Intre cele doua societati s-a derulat o relatie comerciala complexa, Sapico livra Technosteel marfa constand in rulouri de tabla, in intervalul 21.05.2015 - 30.04.2016 livrand marfa in valoare de 32.862.653,40 lei. Pana la data deschiderii procedurii insolventei, debitoarea a achitat doar in parte contravaloarea marfii receptionate, ramanand de achitat suma de 12.141.205,27 lei.In conducerea Technosteel LBR Iasi se afla Sergei Zonenko, evreu de origine rusa, David Segal, cetatean basarabean, si romanii Sabin Radu si Adrian Gavrila. In jurul producatorului industrial, a fost creata o retea impresionanta de firme-fantoma, majoritatea fara angajati si fara activitate notabila vreme indelungata, dar care inregistreaza brusc afaceri de cateva zeci de milioane de euro, iar asta in dauna Technosteel LBR care inregistreaza datorii tot mai mari, ce ajung la aproape 25 milioane euro.Una dintre aceste companii este Steeltech Invest SRL Iasi, care are obiect de activitate \"comert cu ridicata al metalelor si minereurilor metalice\", adica se ocupa fix cu vanzarea bunurilor aflate pe stocurile Technosteel LBR.Aceasta noua firma a fost infiintata de acelasi David Gavrila impreuna cu David Segal si Serghey Zonenko. Cele doua firme au si acelasi sediu social, si anume Calea Chisinaului nr. 132 A Iasi. Tot la aceeasi adresa, se afla si sediul unei alte companii administrate de Adrian Gavril, si anume Rom Est Metal SRL, care se ocupa cu producerea si comercializarea de benzi laminate la rece utilizate in industria de constructii, avand practic acelasi obiect de activitate ca si Technosteel LBR.O alta firma din aceasta caracatita impresionanta este Sapico Chemical International SRL, care este controlata de Radu Sabin (actionar al Technosteel LBR) si sotia acestuia, Maria. Aceasta firma se afla in insolventa cu datorii de aproape 120 de milioane, iar aproape o jumatate din aceasta suma este revendicata chiar de catre sotii Sabin. Firma a intrat in insolventa in aceeasi perioada cu Technosteel LBR.Mai mult, Sapico Chemical International SRL figureaza ca actionar unic al Bador SA din Oradea. Aceste doua firme revendica si ele \"recuperarea\" unor sume in cazul insolventei Technosteel LBR. Mai mult decat atat, in dosarul de insolventa al Sapico Chemical International SRL, compania ieseana Technosteel LBR a solicitat o suma de 6,8 milioane lei."}