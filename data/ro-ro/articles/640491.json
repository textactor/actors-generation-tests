{"id":640491,"title":"S-au deschis inscrierile la Innovation Labs 2018 pentru Iasi","content":"Acceleratorul Innovation Labs 2018 invita tinerii pasionati de tehnologie si inovare digitala sa isi puna ideile in miscare in Hackathoanele si programele de mentorat organizate in Bucuresti, Cluj-Napoca, Iasi, Sibiu si Timisoara. Inscrierile sunt deschise studentilor si tinerilor care isi doresc sa traiasca experienta dezvoltarii unui produs tech alaturi de mentori de top, antreprenori si specialisti in ICT si business. Programul se va desfasura intre 3 martie si 21 mai 2018.Innovation Labs 2018 urmareste 7 directii de dezvoltare: Agriculture, Cyber-Security, Fintech, Health & Lifestyle, Retail, Smart Cities si Smart Mobility. Tinerii pornesc de la o idee pe care o rafineaza in cadrul programului de mentorat si o transforma treptat intr-un prototip viabil si persuasiv, cu aplicatii in piata. Noutatea editiei din acest an este verticala de fintech prin care vom cauta si vom aduce la viata idei ce vor modela viitorul industriei de banking si tehnologii financiare. O alta oportunitate introdusa in 2018 este directia de Smart Mobility pentru a energiza servicii digitale sau tehnologii inovative, nascute din conectarea vehiculelor la internet, ce fac mobilitatea bunurilor sau persoanelor mai sigura, mai eficienta, mai inteligenta si mai accesibila. Directia Smart Cities aduce in prim plan tehnologii si idei ce revolutioneaza modul in care interactionam cu infrastructura oraselor viitorului. Directia de Retail, sustinuta de Carrefour, ca lider al inovatiei in domeniu, experimenteaza tehnologii digitale disruptive pentru a imbogati experientele clientilor si a deschide noi directii transformative in industria de vanzari.  Hackathon-ul inițial, de 24 de ore, este un eveniment incitant ce oferă tinerelor echipe șansa de a-și contura mai clar ideile, de a le susține în fața juriului și a publicului, de a obține feedback de la mentori din ecosistemul inovării digitale și de a-și consolida echipa. Cele mai bune echipe vor continua să își dezvolte produsele în cadrul programului de mentorat din martie până în mai, prin întâlniri săptămânale cu specialiști de top din industria ICT și din business. Împreună cu mentorii, tinerii își vor consolida și își vor testa prototipul inițial pentru a obține un produs funcțional și atractiv. Echipele își prezintă prototipurile finale pe 21 mai la Demo Day, în fața juriului, potențialilor investitori, parteneri și mass media. Demo Day aduce împreună oamenii ce creează, în startupuri proprii sau în companii de vârf, tehnologii captivate, deschizând conversații și oportunități. Evenimentul final al Innovation Labs deschide un nou început pentru echipele participante, prin șansa de a câștiga atenția unor finanțatori, parteneri și noi utilizatori.▪          12 februarie – 1 martie 2018: Perioada de înscrieri pentru Hackathonul din București;▪          3 - 4 martie 2018: Hackathonul din București, în cadrul Universității POLITEHNICA din București;▪          12 feb – 8 martie 2018: Perioada de înscrieri pentru Hackathoanele din Cluj-Napoca, Iași, Sibiu și Timișoara;▪          10– 11 martie 2018: Hackathoanele din Cluj-Napoca, Iași, Sibiu și Timișoara.Înscrierea la Hackathon se poate face accesând www.innovationlabs.ro/register. Participații la programul Innovation Labs vor avea acces la tehnologii cutting-edge oferite de către partenerii programului: www.innovationlabs.ro/tech. "}