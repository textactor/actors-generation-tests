{"id":640034,"title":"Prima declaratie din partea PSD Iasi dupa razboiul din partid: \"Nu trebuie sa actionam sub imperiul...","content":"Reprezentantii organizatiei judetene a Partidului Social Democrat (PSD) Iasi au facut primele declaratii oficiale dupa razboiul declansat in interiorul partidului.\"In aceste zile au fost vehiculate foarte multe idei in spatiul public, atat legate de sanctionarea colegilor nostri, cat si despre pasii statutari de urmat. Facem un apel la calm, intelepciune si echilibru pentru toti cei care fac parte din PSD Iasi. Am luat act si de cele intamplate ieri la intalnirea colegilor de la Organizatia Municipala. Nu trebuie sa actionam sub imperiul emotiilor si al orgoliilor. Pe membrii si pe simpatizatii PSD ii pot asigura ca tot ce vom intreprinde se va incadra in limitele statutare, ca deciziile care vor fi luate vor fi doar in interesul general al partidului. Scopul final este acela de a mentine unita filiala pentru ca, in final, oamenii nostri politici cu responsabilitati in administratia locala si centrala sa duca la indeplinire proiectele cu care au fost investiti de ieseni, prin votul din vara si toamna anului 2016. Aceasta este fotografia de etapa, in momentul in care Organizatia Judeteana a PSD Iasi va lua alte decizii, cu siguranta ca le vom face publice\", au aratat \"judetenii\" de la PSD Iasi.Reamintim ca astazi ar fi trebuit sa aiba loc o sedinta a Biroului Permanent Judetean, urmata de cea a unui Comitet Executiv Judetean din cadrul organizatiei judetene a PSD Iasi. In cadrul acestrei sedinte ar fi trebuit analizate propunerile de excludere ale primarului Mihai Chirica, viceprimarului Gabriel Harabagiu si a fostului deputat Sorin Iacoban.Sedinta a fost insa amanata pentru o data ce va fi stabilita ulterior.Conducerea organizatiei judetene a convocat pentru astazi in schimb o sedinta cu deputatii si senatorii din cadrul filialei iesene pentru a avea cu acestia o serie de discutii lamuritoare legate de mai multe aspecte."}