{"id":641083,"title":"Decizii de ULTIMA ORA ale Senatului Universitatii Cuza din Iasi. In prim-plan este un profesor CELEBRU","content":"Membrii Senatului Universitatii \"Alexandru Ioan Cuza\" (UAIC) din Iasi s-au reunit joi, 15 februarie 2018, in cadrul unei sedinte ordinare a forului academic. Printre principalele subiecte de pe ordinea de zi au fost: aprobarea rezultatelor concursurilor pentru ocuparea posturilor didactice si de cercetare stiintifica scoase la concurs in semestrul I al anului universitar 2017-2018.\"Aici, Senatul universitar a verificat respectarea procedurilor stabilite prin metodologiile proprii si a aprobat rapoartele de sinteza ale comisiilor de concurs pentru posturile didactice si de cercetare stiintifica scoase la concurs in semestrul I al anului universitar 2017-2018. De asemenea, am dezbatut aprobarea propunerii Facultatii de Psihologie si Stiinte ale Educatiei de acordare a titlului de Doctor Honoris Causa al Universitatii Cuza, profesorului universitar dr. Ricardo Garcia Mira de la Universitatea Coru√±a din Spania\", a reliefat prof. univ. dr. Gabriel Ovidiu Iancu, presedintele Senatului de la UAIC. In acest mod, Senatul a aprobat propunerea Facultatii de Psihologie privind acordarea acestui titlu onorific."}