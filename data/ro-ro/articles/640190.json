{"id":640190,"title":"Infractiunea de serviciu","content":"Este cu neputiinta ca un jurist de talia lui Tudorel Toader sa nu fi remarcat o anomalie. Si anume ca o singura infractiune din cele prevazute in Codul penal are, conform declaratiilor oficiale ale doamnei Laura Codruta Kovesi, o incidenta de 50% din totalul faptelor de coruptie. Este vorba de faimosul abuz in serviciu. Presupun ca acest fenomen nemaintalnit ar fi trebuit sa-i puna pe ganduri si pe cei cativa juristi de marca din Parlamentul Romaniei. In mod straniu insa, nimeni nu porneste de la aceasta premiza pentru ca, facand o analiza, sa identifice cele mai bune solutii de viitor.A spus-o seful DNA. Nu am spus-o nici eu, nici altcineva. Si a repetat-o de curand. Cu subiect si predicat. 50% dintre faptele de coruptie cerectate de procurorii DNA sunt abuzuri in serviciu. Daca asa stau lucrurile, la ce alta concluzie am putea ajunge, decat faptul ca, intr-o proportie inspaimantatoare, functionarii publici abuzeaza de pozitia lor, astfel incat o jumatate din ceea ce inseamna sifonarea avutiei publice este produsa de acestia pe calea unor abuzuri? Si a spus-o tot doamna Laura Codruta Kovesi: daca abuzul in serviciu ar fi desfiintat, daca aceasta infractiune pur si simplu nu ar mai fi recunoscuta de legea penala, atunci institutia si-ar diminua activitatea la jumatate. Ceea ce aflam este uluitor. Si tot uluitor este ca, in raport cu aceasta realitate, legiuitorul nu reactioneaza.Abuzul in serviciu ca infractiune nu este o institutie consacrata nici de dreptul roman, nici de codul penal napolonean. Legiutorii din intreaga istorie universala au suferit de orbul gainii. Ei nu au identificat aceasta fapta a abuzului in serviciu, atat de larg raspandita dupa opinia sefei DNA, printre cele care se afla la baza unor fapte necinstite savarsite de functionarii publici. Si tocmai de aceea abuzul in serviciu nu a fost de nimeni incriminat. Pana cand?Pana cand tatucul popoarelor, Iosif Vissarionovici Stalin, crescut la o scoala teologica din Georgia si devenit dictator al Rusiei sovietice si apoi al intregului lagar socialist, a descoperit ca incriminarea abuzului in serviciu, desigur intr-o forma cat mai elastica, ii ofera un mecanism exceptional in scopul epurarii rapide a aparatului administrativ al Rusiei mai intai si, apoi, al celorlalte state din lagarul socialist. Pur si simplu trebuiau decapati functionarii publiciiconsiderati retrograzi, exponenti ai burgheziei, si inlocuiti cu reprezentanti ai poporului muncitor. Pentru ca numai astfel putea fi instaurata dictatura proletariatului in intreg mecanismul administrativ central si local al statului de tip nou. Si astfel s-a trezit si Romania, sub comunism, cu aceasta infractiune a abuzului in serviciu.Abuzul in serviciu este o institutie perfectibila. Ea s-a dovedit apta ca, prin modificari legislative operate ulterior, sa cuprinda nu numai o sfera cat mai larga de fapte savarsite de functionarii publici, ci si sa largeasca treptat chiar si sfera de cuprindere a notiunii de functionar public.Astazi, aproape in orice circumstanta, orice persoana care este fuctionar public sau este doar asimiliata functionarului public poate deveni oricand subiect al unei anchete penale anticoruptie, indiferent ce ar fi facut si indiferent ce nu ar fi facut. Daca ai cumparat pixuri pentru primarie, esti pasibil sa fi savarsit o infractiune de abuz in serviciu pentru ca, apreciaza procurorul sau chiar denuntatorul, ar fi trebuit sa cumperi creioane. Si chiar daca ai cumpara creioane, esti pasibil sa fi savarsit infractiunea de abuz in serviciu, pentru ca procurorul sau denuntatorul considera ca le-ai cumparat prea scump. Si pentru a stabili acest lucru, DNA are la indemana, nu-i asa, si un corp de experti. Dar si daca nu a cumparat creioane sau pixuri, tot abuz in serviciu se cheama, pentru ca oricand procurorul DNA poate aprecia, tot cu ajutorul denuntatorilor si expertilor, ca ar fi trebuit sa cumperi. Iar inexistenta creioanelor sau pixurilor i-a creat administratiei locale un prejudiciu care, si el, poate fi masurat de catre experti si conduce la confiscarea averii.Lasand insa orice ironie la o parte, nu poate nimeni contesta faptul ca exista functionari publici cu adevarat corupti si ca acest lucru poate fi observat cu ochiul liber si este observat urmarind modul rapid in care familile acestora dobandesc proprietati si se imbogatesc. Realitate care nu poate fi explicata prin simpla utilizare in profit a economiilor realizate din veniturile legal obtinute. Tocmai impotriva acestora ar fi trebuit declansata o multipla ofensiva anticoruptie, care are si o componenta penala. Numai ca procurorului roman, legiuitorul i-a dat posibilitatea de a alege. Fie sa demonstreze prin mecanismul descris mai sus ca a fost savarsit un abuz in serviciu si, in baza acestei infractiuni inventate de I.V. Stalin si existenta in prezent doar in doua state ale Uniunii Europene, intre care si Romania, fie sa-i faca functinarului public o alta incadrare. Cum ar fi luarea de mita, traficul de influenta, falsificarea unor inscrisuri s.am.d. Dvs, stimati cititori, ce ati alege, daca ati fi procuror DNA si daca sefii dvs. ierarhici v-ar promova sau v-ar retrograda in functie de numarul de dosare rezolvate? Intrebarea este retorica.Este evident exrem de usor sa transformi un functionar public intr-un infractor acuzandu-l de abuz in serviciu, pe modelul expus la inceputul acestei analize, si mult mai dificil sa produci probe din care sa reiasa ca acesta a pretins si a primit mita pentru a achizitiona pentru primarie creioane sau pixuri de care primaria nu avea nevoie si ca a facut acest lucru intr-un scop foarte precis si anume acela de a dobandi un castig ilicit. Este mai greu sa iei urma banilor si sa produci dovada. Ca la mijloc a fost o operatiune de dare si luare de mita si apoi sa constati, in baza unor expertize serioase, care este prejudiciul real adus averii publice. Este mai dificil pentru un procuror sa descopere cu acest prilej care sunt normele interne care au fost incalcate,  ce falsuri in documente publice s-au produs s.a.m.d. Este infinit mai simplu sa-i pui omului o stampila cum ca a savarsit un abuz in serviciu, sa faci rost de un denuntator si de un expert care sa extraga prejudicul nu din realitate, ci din pix.Si iata cum, astfel, DNA, institutie managiuita de doamna Laura Codruta Kovesi, a cazut in pacatul preferintei pentru anchete facile si condamnari obtinute usor, fara transpiratie si fara prea multa inteligenta. Iar daca tot este atat de simplu sa incriminezi un functionar public pentru abuz in serviciu, este evident ca in goana dupa trofee sau chiar, mai grav, in goana dupa diferite avantaje – pentru ca s-a demonstrat ca si procurorii sunt uneori corupti, au fost incriminati si aruncati dupa gratii numerosi oameni nevinovati. Iar administratia publica centrala si locala a fost partial blocata. In schimbul a ce? In schimbul unor bilanturi festiviste, la vedere, si a crearii unei noi clase de baroni centrali si locali, constituite din familiile unor procurori DNA.Cum ar putea iesi Romania din aceasta fundatura in care s-a ajuns la situatia absolut aberanta in care jumatate din faptele de coruptie sunt catalogate oficial drept abuz in serviciu? Intr-un mod foarte simplu. Luand modelul celorlalte foste state socialiste si desfiintand pur si simplu aceasta infractiune. Prin dezincriminare. Si ce vom face atunci cu functionarii corupti? Vom face asa cum se intampla si in celelalte state UE. Ei vor fi cercetati si condamnati pentru ceea ce de fapt au facut. Pentru ca au luat mita. Sau pentru ca au comis o grava neglijenta in serviciu care a adus prejudicii insemnate comunitatii. Sau pentru ca au falsificat documente. Sau pentru ca au trucat licitatii. Si asa mai departe. Este adevarat ca intr-o asemenea ipoteza procurorii DNA ar trebui sa fie ceva mai bine pregatiti si ar trebui sa puna ceva mai mult osul la treaba. In schimb, am avea mai multi vinovati dupa gratii in loc sa avem mult prea multi nevinovati dupa gratii. Iar administratia publica centrala si locala ar putea lucra infinit mai eficient, pentru ca marja de abuzuri facute de procurori ar fi substantial restransa prin lege.Si daca tot se vor gandi intr-o buna zi legiutorii nostri sa dezincrimineze abuzul in serviciu, adica legea lui I. V. Stalin, poate ca ar fi cazul ca, in contrapartida, din respect fata de cetatean, ca doar nu traim intr-un stat represiv, sa introduca in legislatia romaneasca o noua infractiune, care in diferite forme a existat si in dreptul roman si in dreptul napolonean si este regasita si in jurisprudenta UE. Si anume abuzul de putere. Daca ne intereseaza cu adevarat soarta cetateanului, atunci functionarul public care in mod ilegal ii ignora sau ii respinge o solicitare, aduncandu-i astfel prejudicii cetateanului, se face vinovat de abuz de putere. Si trebuie sanctionat penal. Si iata cum, in viitor, daca vor mai exista bilanturi DNA, doamna Laura Codruta Kovesi sau cine ii va lua locul va putea prezenta un raport mai putin aberant decat cel de azi, in care nu mai putin decat jumatate din totalul faptelor de coruptie sunt atribuite abuzului in serviciu."}