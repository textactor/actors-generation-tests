{"id":640022,"title":"Sindicalistii din penitenciare pun presiune pe Tudorel Toader! Ameninta cu protestele","content":"Reprezentantii Federatiei Sindicatelor din Administratia Nationala a Penitenciarelor anunta ca vineri vor merge la Ministerul Justitiei cu o lista de revendicari pentru ministrul Tudorel Toader, solicitand rezolvarea urgenta a problemelor legate de conditiile de lucru improprii, de deficitul de personal si de plata orelor suplimentare nerecuperate. Sindicalistii spun ca nu se asteapta la minuni, dar, daca ministrul Justititiei refuza in continuare dialogul, angajatii din penitenciare vor relua protestele incepand de vineri, potrivit NEWS.RO.\"Avand in vedere ca ministrul Justitiei refuza dialogul, iar problemele din penitenciare continua sa ramana nerezolvate, vineri, 09 februarie 2018, la ora 10.00, vom fi prezenti la sediul Ministerului Justitiei cu o lista de revendicari pentru ministrul Tudorel Toader\", anunta Federatia Sindicatelor din Administratia Nationala a Penitenciarelor.Sindicalistii afirma ca, in pofida promisiunilor, conditiile de lucru din penitenciare raman la fel de improprii pe cat sunt cele de detentie, motiv pentru care cere un plan de masuri de imbunatatire a acestora si un buget care sa asigure implementarea acestuia. Sindicalistii mai sustin ca, desi deficitul de personal este de aproape 40%, ministrul Justitiei \"tine la sertar\" din octombrie 2017 Memorandumul privind scoaterea la concurs a functiilor vacante si cer deblocarea concursurilor si finantarea posturilor vacante.\"Urmare a scandalului provocat de existanta celor peste 1 milion de ore suplimentare nerecuperate in ultimii 2 ani, ministrul Justitiei a promis in decembrie 2017 ca va promova un proiect de act normativ prin care datoria Guvernului fata de personalul din penitenciare sa fie platita, urmand ca, pe viitor, aceste ore suplimentare sa fie platite la timp. Cerem, deci, finalizarea si transmiterea acestui proiect de act normativ spre aprobare, munca fortata fiind interzisa prin Constitutie. Pe agenda de lucru vom include si propuneri referitoare la statutul politistilor de penitenciare, eliminarea discriminarilor si disfunctionalitatilor din legislatia salarizarii si pensionarii, dar si solutii pentru deblocarea negocierilor colective, aflate la acest moment intr-un impas care poate duce la un conflict de munca\", mai arata sindicatele din penitenciare, intr-un comunicat de presa transmis miercuri dimineata. Acestea mai spun ca nu se asteapta la minuni dar, in situatia in care ministrul Justititiei refuza in continuare dialogul, incepand de vineri personalul din penitenciare va relua protestele - manifestatii publice la sediul penitenciarelor, actiuni in justitie si refuzul de a face ore suplimentare, pana la blocarea activitatii penitenciarelor."}