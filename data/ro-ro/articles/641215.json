{"id":641215,"title":"Schimbari importante in Politia Romana. Ce se intampla cu cei care au un comportament dubios","content":"Ministerul Afacerilor Interne (MAI) anunta ca a finalizat saptamana trecuta o noua metodologie privind cunoasterea personalului, fiind introdus un formular de semnalare care va fi completat de superiorul direct al angajatului si pus la dispozitia psihologului, atunci cand se identifica anumite comportamente, conduite, stari atipice, scrie News.ro.”Evenimentul inregistrat la inceputul acestui an la Brigada de Politie Rutiera Bucuresti a determinat o interventie in acest domeniu, cunoscut fiind impactul pe care il are orice derapaj comportamental al angajatilor politisti sau militari. Accentul va fi pus pe cunoasterea personalului, astfel incat psihologul sa stie care sunt aspectele care trebuie focusate in interviul pe care il are cu angajatii”, precizeaza MAI intr-un comunicat de presa citat de News.ro.Conform sursei citate, s-a introdus, ca noutate, ”un formular de semnalare care va fi completat de superiorul direct al angajatului si pus la dispozitia psihologului, atunci cand se identifica anumite comportamente, conduite, stari atipice (care sunt bine-definite in acest formular)”.”In acest mod, atentia psihologului poate fi focusata pe problemele sesizate in respectivul formular, care are rolul unui instrument ajutator pentru psiholog. De aici mai departe, psihologul poate spune ca nu exista probleme sau poate face anumite recomandari care au in special un caracter preventiv, fie ca va trebui monitorizat sau limitat la portul de arma pentru o perioada, fie ca trebuie sa mearga la o testare psihologica sau la un control psihiatric”, se mai arata in comunicatAceasta noua metodologie de cunoastere a personalului va fi aplicata de toate armele Ministerului Afacerilor Interne. "}