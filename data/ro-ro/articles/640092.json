{"id":640092,"title":"Europa e sansa lui Vlad Chiriches. Planul antrenorului lui Napoli pentru fundasul roman","content":"Lupta pentru titlu în Serie A TIM a ramas o afacere în doi, iar Napoli nu-si permite pasi gresiti în duelul cu un Juventus care a aratat o forma extraordinara în ultima perioada. Tocmai de aceea, antrenorul formatiei din sudul Italiei, Maurizio Sarri, va încerca sa-si menajeze jucatorii importanti în Europa League, lucru care reprezinta o veste excelenta pentru Vlad Chiriches.Fundasul român are 6 meciuri în acest sezon de Serie A TIM si a bifat alte doua prezente în celelalte competitii. Cu toate acestea, în sezonul de primavara, bacauanul de 28 de ani va avea mai multe sanse de a-i arata tehnicianului sau ca se poate baza pe el.Potrivit cotidianului Corriere dello Sport, capitanul nationalei României va fi titular în meciurile din Europa League, competitie în care Napoli a fost \"retrogradata\" dupa ocuparea locului 3 în grupa din Liga Campionilor în care le-a avut ca adversare pe Manchester City, sahtior Donetk si Feyenoord.Chiriches si alti colegi de-ai sai care au evoluat putin în actuala stagiune, precum Maggio. Rog, Diawara sau Ounas, vor juca în partidele din Europa, obiectivul lui Sarri fiind sa-i aiba cât mai proaspeti pe oamenii de baza la meciurile de campionat, în tentativa de a aduce pe San paolo primul Scudetto dupa 28 de ani.Pâna la jocurile din Europa League, unde Napoli o va întâlni pe Leipzig, în 16-imile de finala, fostul stelist ar putea fi titular în Serie A, la meciul cu Lazio, care va fi sâmbata, de la ora 21.45, pe Digi Sport 3. Titularul obisnuit al postului de fundas central, spaniolul Raul Albiol, are probleme medicale, iar Chiriches e favorit sa-i ia locul."}