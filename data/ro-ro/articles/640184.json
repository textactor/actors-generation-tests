{"id":640184,"title":"Liviu Dragnea vrea infiintarea unei comisii de ancheta a SPP! Ce spune despre cenzurarea lui Tudorel Toader","content":"Liviu Dragnea a declarat, vineri, ca nu crede ca ar putea fi evitata infiintarea unei comisii parlamentare de ancheta privind Serviciul de Protectie si Paza (SPP). \"Nu cred ca putem evita o comisie de ancheta parlamentara (...) L-am vazut pe domnul Vela ca se agita sa faca un fel de audiere sa-l acopere pe domnul Pahontu. Cred ca trebuie facuta o comisie parlamentara de ancheta (privind activitatea SPP - n.r.)\", a afirmat Dragnea, la Palatul Parlamentului.  El a spus ca va merge la Comisia de aparare de la Senat pentru a fi audiat pe acest subiect.Liviu Dragnea s-a aratat deranjat de faptul ca ministrul Justitiei, Tudorel Toader, nu a fost lasat sa ia cuvantul in cadrul dezbaterilor din Parlamentul European, discutii ce vizau situatia justitiei din Romania.\"Era de asteptat sa nu fie lasat sa ia cuvantul. Daca era ministrul Justitiei din Germania, nu era lasat sa ia cuvantul? (...) Problema nu era sa mearga doamna premier acolo, problema e de ce nu a fost lasat sa vorbeasca ministrul Justitiei. Vorbea despre justitie.\", a declarat Liviu Dragnea la Parlament. Cat despre dezbaterea din cadrul Parlamentului European, social-democratul a lansat un atac dur si a marturisit ca scenariul pus la cale de \"mincinosi\" s-a intors impotriva lor.\"Am vazut europarlamentari romani, buni patrioti, care cu curaj au explicat de fapt adevarul din Romania. Am vazut si europalamentari din alte tari. Cred ca ce au gandit si au vrut sa monteze in Parlamentul European acesti mincinosi s-a intors impotriva lor.\", a completat liderul PSD."}