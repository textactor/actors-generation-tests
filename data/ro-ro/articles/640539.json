{"id":640539,"title":"Un nou partid isi face loc pe scena politica ieseana","content":"O noua formatiune politica a aparut recent si la Iasi. Asociatia pentru Democratie, Educatie si Reconstructie (ADER) s-a lansat la nivel national, iar acum s-a extins si in teritoriu. La Iasi, coordonatorii acestui proiect au aratat ca spera sa atraga cat mai multe persoane, in special tineri, pentru a porni la reconstructia Romaniei.\"Partidul ADER - Iasi aduce în fata tuturor iesenilor, o noua platforma politica în România. Scopul nostru este dezvoltarea Iasului si a regiunii Moldovei prin crestere economica puternica si sustenabila, prin promovarea principiilor democratice, prin implicarea activa a cetatenilor în viata civica, prin participarea lor la vot si printr-o administratie publica competenta, transparenta si mai ales eficienta. Partidul ADER - Iasi va fi creat în urmatoarele saptamâni de catre oameni tineri, neafiliati politic, cu viziuni moderne, o gândire nationalista, centru-stânga, cu actiuni care sa promoveze interesele nationale ale României. Partidul ADER - Iasi se adreseaza tuturor cetatenilor români de rând, care vor sa puna umarul la modernizarea României, la construirea de institutii credibile, la crearea de legi moderne, prin care sa fie reconstuit statul roman\", a spus Demis Rusu, presedintele ADER Iasi."}