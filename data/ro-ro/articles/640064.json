{"id":640064,"title":"Noi informatii despre Spitalul Regional de Urgenta ce va fi construit la Iasi: \"Am parcurs etape importante\"","content":"Municipalitatea ieseana a parcurs etape importante in obtinerea tuturor avizelor necesare construirii Spitalului Regional de Urgenta. Intr-o conferinta de presa sustinuta astazi, 8 februarie, la Palatul Roznovanu, primarul Mihai Chirica a salutat faptul ca proiectul acestui obiectiv major pentru sanatatea locuitorilor Iasului si ai intregii regiuni a Moldovei a primit aviz favorabil in sedinta din aceasta saptamana a Comisiei de Urbanism a Consiliului Local Iasi.„Toata lumea se intreaba cand va fi realizat Spitalul Regional de Urgenta, dar pentru a identifica un termen de realizare trebuie sa stim exact unde ne aflam si ce mai avem de facut. Pana in momentul de fata, terenul a ajuns la Ministerul Sanatatii, a fost inventariat in domeniul public al statului roman pe o suprafata de 12 hectare situata in zona Moara de Vant. A fost parcurs pasul de avizare a Planului Urbanistic Zonal de catre Comisia de Urbanism a Municipiului Iasi, a fost emis avizul de oportunitate, s-a facut si etapa de informare a publicului. De asemenea, dintre cele 20 de avize necesare, au fost obtinute cele de la ApaVital, E.On Energie, E.On Gaz, Telekom, Salubris, Comisia de Versanti, ANIF, Comisia de circulatie. A fost elaborata si documentatia pentru Autoritatea Aeronatica Romana, pe care o actualizam exact cu noile conditii pe care le-a transmis proiectantul. A fost depusa documentatia la ISU, GIS Cadastru, Protectie Civila si Agentia de Mediu, au fost facute ridicarea topografica si studiul geo. Dupa ce obtinem si aceste avize, vom depune documentatia si pentru acordul unic de la Consiliul Judetean, unde speram sa se miste lucrurile intr-o viteza rezonabila. Mentionez ca aceste avize le depunem in numele Ministerului Sanatatii. Dupa acest demers si obtinerea tuturor avizelor, lucru care nu va dura mai mult de o luna de zile, toata documentatia va fi depusa la Consiliul Judetean, dupa care va intra spre aprobare in Consiliul Local”, a declarat primarul Mihai Chirica.Finantarea constructiei Spitalului Regional de Urgenta de la Iasi este asigurata, in principal, prin fonduri europene si cofinantarea din partea guvernului, la care se vor adauga sume rambursabile atrase de la institutii financiare pentru dotari. In total, investitia este estimata la circa 150 milioane euro."}