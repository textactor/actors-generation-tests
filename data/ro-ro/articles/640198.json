{"id":640198,"title":"Ce spune Mihai Fifor despre salariile din MApN","content":"Ministrul Apararii Nationale, Mihai Fifor, a declarat, vineri, ca pentru personalul MApN salariile vor creste cu aproximativ 3% ca urmare a aplicarii legii salarizarii. \n\"La nivelul MApN, salariul se plateste in data de 15 a fiecarei luni. La acest moment, toate unitatile militare fac state de plata. La nivelul Directiei financiare a MApN s-au facut simulari privind aplicarea noii legi a salarizarii, pentru personalul MApN cresterea fiind de aproximativ 3%. (...) Nu asteptam scaderi, dar, daca vor fi, cu siguranta suntem pregatiti sa intervenim pentru verificari si pentru a identifica de unde provin aceste scaderi. Vreau sa precizez ca potentialele scaderi nu provin din aplicarea legii salarizarii, ci din situatii punctuale legate fie de neintrunirea conditiilor de acordare a unor sporuri de care a beneficiat o persoana pana la un punct, fie de depasirea plafonului stabilit de lege pentru personalul care este salarizat dupa regulile altor familii ocupationale, cum ar fi justitia - in speta magistratii, sanatatea - medicii, invatamantul - profesorii\", a spus Fifor, intr-o declaratie sustinuta la MApN, scrie agerpres.ro.El a precizat ca solda lunara a militarilor este alcatuita dintr-o parte fixa - solda de functie, solda de grad, gradatii si, dupa caz, solda de comanda - si parte variabila - indemnizatii, compensatii, sporuri, prime, premii si alte drepturi salariale.  Ministrul a exemplificat ca in cazul unui soldat veniturile nete au crescut cu 54% in ianuarie 2018 fata de decembrie 2016, in cazul unui subofiter - cu 45,7%, iar in ceea ce priveste locotenent-coloneii - cu 45,4%.Fifor a precizat ca la veniturile lunare se adauga si norma de hrana al carei cuantum este de 1.000 de lei lunar. \"Nu s-au facut simulari amanuntite la veniturile personalului civil, contractual si ale functionarilor publici, dar, din discutiile cu principalii ordonatori de credite, a rezultat ca si la acest nivel discutam de cresteri salariale\", a mai spus ministrul Apararii.  El a subliniat ca in bugetul MApN pe acest an a fost inclusa si suma pentru acordarea voucherelor de vacanta in valoare de 1.450 de lei de persoana pentru personalul incadrat in minister."}