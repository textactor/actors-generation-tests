{"id":640687,"title":"EXCLUSIV! Suma fara precedent investita de Guvern la Iasi. Locurile vizate sunt cu adevarat UNICE","content":"• Judetul Iasi s-a ales recent cu cateva milioane de lei pentru demararea proiectelor dedicate Centenarului Marii Uniri si sfarsitului Primului Razboi Mondial • Mai multe monumente extrem de valoroase si emblematice din municipiul Iasi, dar si din judet, vor fi refacute in urma acestei decizii • Iasul se numara printre judetele care vor primi cele mai mari sume pentru acest program din intreaga taraAnul Centenarului sfarsitului Primului Razboi Mondial si a Marii Uniri a facut ca autoritatile centrale sa demareze o serie de proiecte legate de evenimentele ce au avut loc acum un secol. Este vorba de initierea unor obiective, fie expozitii, fie reabilitari de documente, in intreaga tara, proiecte care sunt in stransa legatura cu perioada de acum un secol.De altfel, recent, reprezentantii Ministerului Culturii au prezentat in fata Comisiei speciale comune a Camerei Deputatilor si Senatului pentru celebrarea Centenarului Marii Uniri si a razboiului pentru întregirea neamului detalii despre acest proiect.Astfel, dupa o prima runda de selectare si finantare a proiectelor pe tema Centenarului, la nivel national, judetele Alba, Iasi si Vrancea vor beneficia de cele mai mari sume, intre 7 si 8 milioane lei de fiecare. Suma totala dedicata Centenarului este de 150 milioane lei. Toate aceste proiecte trebuie facute, insa in acest an.In program, au fost incluse mai multe proiecte din localitatile judetului Iasi. In total, in lista Ministerului Culturii se regasesc peste doua mii de proiecte, obiective care ar urma sa beneficieze de finantare, dupa ce Guvernul va emite un act normativ si prin care va putea aloca acesti bani.Concret, fonduri sunt, Guvernul fiind insa nevoit sa gaseasca un cadru pentru a si le putea finanta. Judetul Iasi a prins de aceasta data peste 7,7 milioane de lei, fonduri care ar urma sa prinda cat mai multe proiecte. Lista judetului Iasi este una destul de lunga, multe unitati administrativ-teritoriale avand proiecte ce au nevoie de finantare. Valoarea tuturor obiectivelor aflate pe aceasta lista este de 7,714.150 lei.De exemplu, in municipiul Iasi se urmareste, printre altele, reabilitarea Monumentului din Cimitirul Eternitatea din Iasi (1,2 milioane lei), dar si un alt proiect dedicat Centenarului plecarii Misiunii Franceze din Romania.In acest caz, proiectul include initierea procedurilor de restaurare ale Casei Generalului Berthelot din municipiul Iasi, vizita la Iasi a lui Joseph Zimet, coordonatorul Mission Centenaire, reuniunea reprezentantilor oraselor franceze înfratite cu Iasul, dar si un simpozion international \"Misiunea Militara Franceza în România\", \"Expozitia Internationala \"Rolul Misiunii Militare Franceze în Marele Razboi\", valoarea totala propusa fiind de 1,2 milioane lei.Tot pentru municipiul Iasi se urmareste si reabilitarea si consolidarea Monumentului Eroilor Români din Primul Razboi Mondial (realizat între anii 1928-1930 pe baza proiectului inginerului Henri Coanda), precum si un simpozion international \"Marele Razboi si noua Europa. Implicatii politice, economice si sociale din 1918 pâna în prezent\", valoarea totala inclusa fiind de 1,2 milioane lei.In contextul aniversarii Centenarului la 1 decembrie 2018 se doreste si realizarea si inaugurarea Memorialului Unirii în municipiul Iasi, dedicat Centenarului Marii Uniri, precum si realizarea si lansarea Albumului Omagial \"Iasi, Capitala a Renasterii Nationale\", valoarea acestor obiective fiind de 1,2 milioane lei.In aceasta lista se regaseste, in municipiul Iasi, si amplasarea copiei statuii Regelui Ferdinand I Întregitorul la Cernauti, expozitia internationala Iasi-Cernauti, lansarea albumului filatelic si a medaliei aniversare \"Unirea Bucovinei cu Regatul României\", valoarea proiectului fiind de 500.000 lei.Pentru 250 mii lei a fost luat in calcul si \"traseul memoriei\", respectiv realizarea unui traseu turistico-istoric de prezentare a cladirilor în care au functionat institutiile Statului Român în perioada 1916-1918, amplasarea a 10 harti tip panou digital în principalele zone ale municipiului Iasi, lansarea aplicatiei Traseul Memoriei pentru telefoane mobile, continuarea procesului de amplasare a placilor memoriale pe cladirile respective.Circa 20 mii lei ar urma sa ajunga pentru o conferinta aniversara sustinuta de pianista Raluca Stirbat si pentru o serie de expozitii si concerte dedicate compozitorului George Enescu. Tot 20 mii lei au fost estimati si pentru expozitia aniversara \"100 de ani de la Unirea Basarabiei cu Regatul României\". Aceeasi suma a fost cuprinsa si pentru retiparirea primului numar al publicatiei, în care a fost redat Programul unionistilor Bucovineni, dar si pentru un simpozion international Iasi-Cernauti.Lista cuprinde si o serie de monumente din alte localitati ale judetului. De exemplu, localitatea Tomesti are un proiect de 350 mii lei privind construirea unui monument închinat Marii Uniri de la 1918. Tot in comuna Tomesti, pentru 350 mii lei, se urmareste realizarea unui drum si a unor trepte pe o lungime de aproximativ 910 metri catre crucea închinata eroilor cazuti în Primul si al Doilea Razboi Mondial (cruce existenta - 880 sau 910 metri).In plus, comuna Popricani a depus un proiect privind lucrari de întretinere si amenajare a parcului din zona centrala a comunei, atribuirea noii titulaturi: \"Parcul Centenarului 1918-2018\", amplasarea unui monument însotit de o placa omagiala, valoarea propusa fiind de 250 mii lei. Aceeasi suma a fost estimata pentru localitatea Lungani, obiectivul propus fiind realizarea unui monument comemorativ pentru eroii cazuti în Primul Razboi Mondial în \"Dealul Crucii\" sub forma de cruce iluminata cu ajutorul unui sistem de iluminat alternativ. Tot la Lungani, pentru 35 mii lei, se doreste si reabilitarea prin placarea cu marmura a Monumentului Eroilor din satul Lungani.Comuna Probota are un proiect legat de reamenajarea muzeului din Centrul Cultural Sincai-Coposu pentru 35 mii lei, in vreme ce comuna Cozmesti are prinse noua obiective. Acestea au o valoare totala de doar 3.000 lei, fiind vorba de o serie de vizite sau slujbe religioase. Si Consiliul Judetean ar avea un proiect de 20 mii lei. Acest proiect vizeaza realizarea unei expozitii tematice referitoare la contributia Iasului la Primul Razboi Mondial, care sa contina 10 panouri expozitionale.\nAlesii Iasului au aratat, insa ca este nevoie de mai mult pentru a pune in valoare faptele de acum un secol, nu doar de expozitii si ridicari de statui.\"Este absolut necesar ca, pe langa ceremonii, festivitati, simpozioane, amplasari de statui, sa avem proiecte concrete pentru Romania, proiectul de tara - Unirea cu Moldova, sa avem proiecte de infrastructura foarte importante, cum ar fi autostrada spre Targu Mures. Asta inseamna sa marcam Centenarul, sa avem proiecte consistente pentru noi ca stat, ca natiune, sa avem proiecte clare care sa ne adune, care sa ne uneasca, proiecte care sa puna clar in valoare istoria poporului roman, personalitatile care au marcat evenimentele premergatoare anului 1918, dar si sa stim ce avem de facut in viitor pentru Romania. Avem nevoie de proiecte importante, proiecte de tara,  un sistem national legislativ foarte important si o infrastructura care sa uneasca toate provincele romanesti intre ele \", a mentionat deputatul Petru Movila."}