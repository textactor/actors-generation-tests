{"id":640664,"title":"Craiova si Zalaul si-au aflat adversarele din sferturile Cupei EHF","content":"SCM Craiova si HC Zalau vor întâlni în sferturile de finala câstigatoare ale unor grupe în Cupa EHF la handbal feminin, potrivit tragerii la sorti efectuate la Viena.SCM Craiova, clasata pe locul al doilea în Grupa A, va primi replica formatiei ruse HC Lada Togliatti, care a câstigat Grupa B, în timp ce HC Zalau, clasata pe 2 în Grupa D, o va înfrunta pe Kastamonu Belediyesi GSK (Turcia), câstigatoarea Grupei C.În celelalte meciuri din sferturi, Vipers Kristiansand o va întâlni pe Brest Bretagne Handball, iar Viborg HK, pe Larvik.\nSCM Craiova si HC Zalau vor juca primele meciuri acasa, pe 3 sau 4 martie, partidele revansa fiind programate o saptamâna mai târziu. Cele doua echipe românesti se pot înfrunta în semifinale (aprilie), daca trec de adversarele din sferturi.Lada a câstigat o grupa din care au mai facut parte Vipers Kristiansand, Issy Paris Hand si Kobenhavn Haandbold, obtinând cinci victorii, în timp ce Kastamonu Belediyesi GSK (tot cinci victorii) le-a devansat pe Viborg HK, Byasen Handball Elite si pe Vistal Gdynia."}