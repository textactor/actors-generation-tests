{"id":640452,"title":"Procurorul Mihaiela Iorga rupe tacerea: \"Am primit amenintari ca nu trebuie sa ma lupt cu sistemul\"","content":"Procurorul Mihaiela Iorga a declarat, duminica, intr-un interviu televizat, ca a fost amenintata de catre Elena Radescu, inspectoarea care a condus echipa de control care a verificat managementul DNA, aceasta spunandu-i ca are un copil de crescut si sa nu forteze \"dragostea cu DNA\", informeaza Mediafax.\"Cred ca cele mai socante amenintari le-am primit in sediul Inspectiei Judiciare, de la inspectoarea Elena Radescu. Am fost audiata de dansa in cadrul cercetarii disciplinare. Nu a interesat faptele care faceau obiectul cercetarii. Doamna inspector m-a intrebat de ce insist dragostea cu forta cu DNA. Am intrebat de ce a ajuns la aceatsa concluzie. (...) Am primit amenintari ca nu trebuie sa ma lupt cu sistemul, cu doamna procuror sef\", a declarat procurorul Mihaiela Iorga, la Antena 3.Aceasta spune ca inspectoarea ar fi incercat sa lase de inteles ca procurorul sef al DNA este doar un executant.\"Spunea ca doamna Kovesi e cumva nevinovata, ca altcineva discteaza aceste actiuni (...) Radescu mi-a spus ca ar trebui sa am grija ca am un copil de crescut. Nu am martori, dar sunt lucruri care trebuie spuse. S-a intamplat in biroul dansei de la Inspectia Judiciara. Nu am ripostat la amenintari\", a mai spus Iorga.Inspectoarea Elena Radescu a condus echipa de control care a verificat managementul DNA. In urma acestei verificari a izbucnit un scandal. Mai exact, echipa inspectorilor care a facut controlul s-a divizat in doua si asta pentru ca Elena Radescu si-a acuzat colegele ca ar fi fost nepoliticoase cu procurorii anticoruptie. In replica, acestea au spus ca au fost facute presiuni."}