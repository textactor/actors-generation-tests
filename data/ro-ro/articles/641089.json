{"id":641089,"title":"Un nou tramvai personalizat pentru marcarea a 120 de ani de transport electric la Iasi","content":"Cu ocazia aniversarii a 120 de ani ai tramvaiului iesean, Asociatia Tramclub Iasi pregateste un proiect special denumit \"Tramvaiul tramvaielor – 120 de ani de transport electric la Iasi\". Proiectul este dedicat aniversarii a 120 de ani ai tramvaiului iesean, fiind redate prin limbaj grafic siluetele celor mai reprezentative modele de tramvai care au circulat în Iasi.Astfel, pe caroseria tramvaiului vor fi reprezentate modele istorice precum AEG si Iasi, modele din era comunista precum ITB, Tatra T4R si Timi 2, modele ce au intrat în circulatie dupa 1990, si mai noile M6D si M8C. Compozitia respecta spectrul cromatic al schemei unice de culoare verde-alb, adoptat de CTP Iasi în anul 2015.În salonul tramvaiului, calatorii vor regasi o noua editie a \"Dozei de cultura\" realizata de \"Atelier Spre\", cu imagini si informatii inedite din îndelungata istorie a tramvaiului iesean. Tapiteria scaunelor va fi deopotriva personalizata de catre studentii Specializarii Arte Textile – Design Textil din cadrul Facultatii de Arte Vizuale si Design.\"Tramvaiul tramvaielor\" va fi prezentat public duminica, 4 martie 2018, în rondul din Târgu Cucu, acesta devenind cap de coloana pentru parada tramvaielor pe ruta Târgu Cucu – Copou, ce va încheia evenimentul inaugural.\"Tramvaiul tramvaielor va fi implicat pe durata anului 2018 în numeroase activitati culturale si sociale desfasurate în cadrul evenimentelor aniversare de 120 de ani de transport electric la Iasi, a Simpozionului Uniunea Româna de Transport Public (URTP) de la Iasi si a Zilei Transportatorului, editia 2018\", au precizat reprezentantii Asociatiei Tramclub Iasi."}