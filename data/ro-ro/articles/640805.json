{"id":640805,"title":"Scandal urias la Primaria Iasi. Zeci de persoane au fost de fata. Primarul a ramas inmarmurit","content":"• Zeci de persoane nemultumite au luat ieri cu asalt cladirea Primariei Iasi • Angajati ai Companiei de Transport Public au venit la Palatul Roznovanu pentru a-si cere drepturile salariale • Oamenii au fost la un pas de declansarea unei greve in plin trafic • Actiunea ar putea avea alte urmariZeci de soferi si vatmani ai Companiei de Transport Public (CTP) Iasi au fost la un pas de a initia o adevarata revolutie in sistemul de transport public din municipiu. Nemultumiti de faptul ca au salarii extrem de mici si ca muncesc mult peste program, acestia au dorit sa intre intr-o greva de avertisment pentru a atrage atentia asupra situatiei cu care se confrunta.Initial, aceasta greva ar fi trebuit sa aiba loc astazi. Conducatorii mijloacelor de transport in comun erau pregatiti sa ruleze la strada cu viteza redusa intr-o prima faza a proiectului, doar ca, sefii companiei si cei ai Primariei Iasi au tinut sa se vada cu vatmanii si soferii regiei pentru a incerca sa evite vreo eventuala criza.Practic, oamenii au cerut marirea salariilor de la 1.900 lei la minim 2.500 lei si reducerea orelor de munca suplimentara. Chiar si in aceste conditii, cei prezenti la primarie, au iesit pe usa doar cu promisiuni.\"Noi am cerut marirea salariului si conditii mai bune de munca pentru colegii nostri, dar si ore mai putine de munca. Suntem fortati sa lucram ore foarte multe pe bani foarte putini. Noi ne-am cerut o marire a salariului, iar raspunsul lor a fost ca trebuie sa vada, ca nu pot aduce bani de acasa. Am cerut o majorare a salariului ca sa putem primi in mana minim 2.500 lei. Acum primim 1.900 lei, salariu necalificat. Primarul a promis ca va vedea in functie de bugetul local\", a spus unul din salariatii CTP.In schimb, sefii companiei de transport au dat asigurari ca se cauta solutii pentru a se iesi din criza. \"Am avut o vizita de lucru la sediul primariei, alaturi de colegii nostri care reprezinta soferii. Ei au vrut sa stie graficul dupa care urmeaza sa se negocieze alte prevederi din contractele de munca, in speta cresterile salariale si care este viitorul acestei companii. Am avut o intalnire, am ascultat doleantele pe care le au, iar acum urmeaza ceea ce era deja in grafic, lucru de care au fost deja instiintati, ca intai s-au marit tarifarele cu 20 la suta, astfel incat sa nu piarda la suma neta, iar etapa a doua, unde s-au marit salariile minime si s-a aplatizat grila salariilor si nu le convine acest lucru, ceea ce este si normal. Cei care au experienta si presteaza un serviciu de calitate sunt nemultumiti. Mai este si etapa a treia ca, dupa aprobarea bugetului sa vedem cum negociem cu sindicatele astfel incat sa punem salariile cum au fost inainte conform coeficientilor de ierarhizare\", a spus Cristian Stoica, directorul CTP Iasi.Seful CTP spera ca vatmanii si soferii sa renunte la protestul anuntat initial. \"Din punctul meu de vedere, de protest nu poate fi vorba, mai ales ca se expun, din moment ce nu sunt organizati. Din moment ce suntem in negociere dupa hartiile pe care le-am trimis si au fost instiintati, s-ar expune foarte mult si ar risca si alte chestiuni, in loc sa li se mareasca salariile. Majorarea salariala nu poate avea loc acum pentru ca nu este aprobat bugetul de venituri si cheltuieli. Dupa aprobarea bugetului, ne putem aseza la masa negocierilor. Nu au cerut un procent, ci au cerut sa se respecte ierarhiile care au fost inainte de marirea salariului minim pe tara. Salarul mediu brut pe unitate este de 2.284 lei. Noi am mai avea nevoie sa facem angajari, ar mai trebui in jur de 60 de soferi\", a mai spus Cristian Stoica.Chiar si cei care reprezinta sindicatele in cadrul companiei au ridicat din umeri. Chiar daca au tinut partea soferilor, liderii sindicatelor au spus ca greva nu se impune. In plus, sambata, in data de 17 februarie, va avea loc o noua intalnire intre cei implicati, de aceasta data la sediul CTP.\"Din punct de vedere al legislatiei, nu este legala aceasta greva, dar supararea lor este justificata. Deci, in momentul in care a crescut salariul minim la 1.900 lei, s-a creat acea discrepanta intre un necalificat si un om care are raspundere. Acest neajuns a ajuns intr-un punct critic si mi-au spus ca, ori le dam salariile marite pana pe 15 februarie, ori intra in greva generala. Eu nu aveam cum sa autorizez asemenea solicitare. Am conchis sa stam de vorba cu domnul primar si a ramas sa asteptam o decizie. Unitatea face niste calcule si vedem sambata la ora 10:00, cand ni se va transmite posibilitatea cresterii salariale a angajatilor CTP. Solicitarea lor este justificata daca ne raportam la alte orase din tara, precum Bucuresti, Cluj sau Timisoara, insa traista este cam goala, nu sunt bani. Toata unitatea este nemultumita, dar noi am reusit pe unii sa-i convingem sa aiba rabdare sa facem toti pasii. Am intrat in evaluarea personalului, introducem si coeficientii de ierarhizare, dar toata aceasta etapa cere timp, dar sunt unii dintre ei care nu au mai avut rabdarea necesara si au iesit pana si din sindicat\", a aratat Vasile Sandu, liderul sindical CTP.Conducerea primariei a sustinut ca, dupa aprobarea bugetului pe anul in curs, se va putea afla clar cu cat ar putea sa creasca salariile in cadrul companiei. \"Discutia a plecat de la incercarea unui program cu ore suplimentare mai putine, sa aiba o viata sociala si de familie mult mai activa,  ceea ce mi se pare absolut normal. A crescut salariul minim pe economie care a adaugat si taxele, ceea ce pentru ceilalti care erau peste salariul minim pe economie, a adus o crestere mai mica si de aici au inceput tensiuni intre angajati. Sambata trebuie sa ne vedem din nou la sediul regiei de transport cu ei. Sunt cateva scenarii, sa vedem cat putem suporta din ceea ce vor ei, dar si cu cateva principii, niciun angajat sa nu ia un salariu mai mic decat salariul anului trecut, sa putem sa ne permitem orice crestere salariala, dar aceasta sa fie sustenabila din toate punctele de vedere pentru a nu aduce regia in pericol, iar trei, planul de management trebuie sa aduca si reducere de costuri. Pentru ca avem autobuze noi, asta nu inseamna ca mentenanta este mai ieftina, consumurile de carburanti sunt mai mici si, prin urmare, vreau sa vad reducere de costuri\", a precizat primarul Mihai Chirica."}