{"id":640223,"title":"PSD reactioneaza dupa excluderea lui Mihai Chirica din partid: \"Nu este o pierdere\"","content":"Purtatorul de cuvand al PSD, Adrian Dobre, a declarat vineri, intr-o interventie telefonica la Digi24, ca excluderea primarului Iasiului, Mihai Chirica, din partid „nu este absolut deloc niciun fel de pierdere” si afirma ca acesta a atacat PSD intr-un mod „suficient de josnic si mizerabil”.„A contribuit la dezvoltarea personala sau la accederea intr-o functie importanta si dupa aceea a atacat acest partid la un mod suficient de josnic, de multe ori mizerabil, in spatiul public. Eu nu cred ca un asemenea om poate fi o pierdere pentru orice partid, cu atat mai putin pentru PSD”, a spus Adrian Dobre.De asemenea, el sustine ca Mihai Chirica, daca vrea „sa isi demonstreze capacitatea”, sa candideze la urmatoarele alegeri din partea unui alt partid, iar el nu mai apartine de niciun fel de PSD.„Disparitia domnului Chirica din spatiul politic social-democrat nu este absolut deloc niciun fel de pierdere. Domnul Chirica daca vrea sa isi demonstreze capacitatea, n-are decat sa se prezinte la alegeri singur sau sub sigla altui partid si vom vedea cum vor vota oamenii (...) Excluderea sa nu face decat sa consfinteasca dinstanta care s-a format de la sine intre domnul Chirica si PSD”, a continuat acesta.Dobre a mai spus ca valorile PSD si cele ale primarului din Iasi nu sunt aceleasi.“Valorile pe care le impartaseste si valorile pe care noi, toti ceilalti le impartasim, si aici ma refer la bun-simt, loialitate, la o disciplina, la o armonie, la o discutie in interiorul partidului, la puncte de vedere care trebuie purtate la modul colegial si civilizat, toate aceste chestiuni ne despart in acest moment”, a afirmat purtatorul de cuvant al PSD.Organizatia judeteana Iasi a PSD a decis, vineri, in Biroul Permanent Judetean, excluderea din partid a primarului Iasiului, Mihai Chirica, iar hotararea finala urmeaza sa fie luata saptamana viitoare in Comitetul Executiv Judetean al organizatiei. Chirica spune ca decizia este una abuziva, motivand ca poate fi dat afara din partid doar de catre organizatia municipala, unde este membru, si nu de cea judeteana. El a precizat ca va contesta in partid hotararea, intrucat a fost incalcat statutul partidului, dar ia in calcul si sa o atace si in instanta."}