{"id":640340,"title":"Zeci de morti in Indonezia, dupa ce un autocar a intrat in coliziune cu o motocicleta","content":"Cel putin 27 de persoane aflate intr-un autocar cu turisti si-au pierdut viata si 18 au fost ranite intr-un accident rutier produs in provincia indoneziana Java de Vest, au anuntat duminica politia si spitalul locale, transmit EFE si dpa.Accidentul s-a produs sambata seara, cand autocarul care transporta 50 de turisti indonezieni a intrat in coliziune cu o motocicleta in timp ce cobora cu viteza o colina, prabusindu-se pe o panta abrupta, a declarat purtatorul de cuvant al politiei locale, Hari Suprapto. Ancheta preliminara arata ca franele autovehiculului au cedat, a precizat purtatorul de cuvant. Ranitii, printre care se afla si doi copii, au fost transportati la spitale din regiune, a relatat canalul 'Metro Tv'. Accidentele de trafic sunt frecvente in arhipelagul indonezian din cauza starii drumurilor si a nerespectarii regulilor de circulatie."}