{"id":640142,"title":"JOS PALARIA pentru ei! Acum, acesti tineri au o afacere de invidiat, dar pana nu demult, nu aveau un leu in...","content":"• Cu multa munca, au ajuns un exemplu de ambitie pentru intreaga comunitate • Dupa ce si-au depasit conditia, au dezvoltat o afacere care le asigura un venit sigur multi ani de acum incoloDoi tineri din comuna Cozmesti ofera o adevarata lectie de viata. Dupa ce au ramas orfani de mama cand erau copii, si-au dat seama ca tatal lor nu poate sa-i sustina financiar si trebuie sa munceasca pentru a reusi in viata. S-au ambitionat si au ajuns acum un exemplu pentru intreaga comunitate.\"Noi eram, sa zic asa, ultimii oameni din comuna. Nu aveam bani si uneori purtam pantalonii nespalati si o saptamana. Dar nu am fugit de munca si acum suntem bucurosi ca avem ceva al nostru si nu ducem grija zilei de maine\", spune Cristian Dascalu, unul dintre fratii legumicultori.Acesta a dezvoltat, impreuna cu fratele sau Costel, o mica afacere, in satul Podolenii de Jos, comuna Cozmesti. Din 2013, cand au infiintat serele cu tomate, au productie pe tot parcursul anului. Afacerea este in plina dezvoltare, mai ales ca au primit deja ajutorul de minimis pe tomate si vor sa-l obtina si anul acesta.Dupa ce au muncit aproape 14 ore zilnic la Matca, in Galati, cei doi frati din Iasi au decis ca e timpul sa investeasca intr-o afacere de familie care sa le aduca profit. Trebuiau sa plece de la zero. Experienta aveau, pentru ca fusesera \"scoliti\" in comuna din tara unde sunt cei mai buni fermieri din Romania in legumicultura. Mai lipsea finantarea.Pentru ca era necesara o suma destul de mare, pe care nu si-o permiteau in acel moment, au plecat in Portugalia sa lucreze tot in legumicultura. Dupa 5 ani de munca, s-au intors in satul natal si au infiintat solariile unde cultiva cu preponderenta rosii, dar si castraveti, pastai sau salata verde. Cristian si fratele sau, Costel, au solariile pe aproape un hectar. Dupa doar un an si jumatate, au amortizat investitia.\"E o afacere buna din care traim cu totii. Am cheltuit in jur de 5.000 de euro atunci, din banii nostri stransi la munca in Portugalia. La Matca ne-a venit ideea sa facem solarii pentru ca asa aveam ceva al nostru. Din asta ne intretinem si e cat de cat profitabil. Intr-un an, doar din cele doua solarii, obtin cam 2.500 de lei profit brut, fara sa punem investitiile din fiecare an pe intretinere, plante, praf, ata, dublarea acoperisului\", spune Cristian. Daca el cultiva cu preponderenta rosii, salata si castraveti, fratele sau are mai multe legume. \"Eu am diversificat. Am si pastai. Astea pe care le vedeti acum, le vindem la sfarsitul lunii aprilie\", spune Costel Dascalu.Solariile sunt incalzite cu sobe unde zilnic, nonstop, se ard zeci de saci de rumegus. \"Deocamdata, doar asa putem mentine temperatura intre 12 si 20 grade maxim, mai ales acum, la rasaduri. Am luat banii de la programul pentru tomate si am cumparat 600 de saci de rumegus care costa 15 lei sacul. Vrem sa folosim banii pentru tomate din programul de anul acesta pe incazire centralizata, pentru ca asa e destul de greu si mai costisitor. Avem productie tot anul si soiurile ce le folosim sunt romanesti si olandeze. Sunt cele mai calitative, iar gustul este aproape 90 la suta din cele ce erau pe vremea bunicilor. Totul aici este natural, folosim ingrasamant Nutrigold, cel mai bun de pe piata si avem productie de cateva zeci de tone. Am incercat si soiurile visinii de rosii, noua moda. Mi-a adus un baiat. Am gustat din ele, dar nu sunt atat de calitative. Le vedeti in supermarketuri, unde sunt numai legume de proasta calitate, din import\", mai spune Cristian Dascalu, cel mai mare dintre frati. Tinerii fermieri sunt foarte atenti ca legumele sa fie bine ingrijite.\"Rumegusul arde in sobe cam 12 ore in timpul zilei, dar noaptea, verificam din 3 in 3 ore ca totul sa fie in regula, sa nu scada temperatura\", explica Costel, mezinul familiei.\nCei doi frati vand rosii autohtone in piata din CUG, dar si la diversi patroni care vor cantitati mai mari. \"La CUG sunt multi samsari care ne pun bete in roate. Noi suntem bucurosi daca ne asociem si vindem in supermarketuri. Dar oamenii de aici nu sunt uniti si din cauza asta ne descurcam toti cum putem\", mai spune Cristian. Acesta a depus un proiect pentru a obtine fonduri europene, iar daca va fi aprobat, va primi 50.000 de euro de la Uniunea Europeana pentru dezvoltarea tinerilor fermieri.Comuna Cozmesti este una din localitatile cu cei mai multi beneficiari ai programului destinat cultivarii de tomate. Anul trecut, 75 ieseni au primit ajutorul in valoare de 3.000 de euro pe beneficiar. Anul acesta, deja s-au inscris 50 de persoane in programul derulat de Directia pentru Agricultura Judeteana Iasi. Pentru a obtine banii, fermierii trebuie sa obtina o productie de minim 2 kg tomate/mp si sa valorifice o cantitate de minim 2.000 de kilograme dovedita cu documente justificative."}