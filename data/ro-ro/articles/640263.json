{"id":640263,"title":"Mii de flacoane cu substante anabolizante in valoare de 700 mii lei, confiscate la frontiera","content":"Politistii de frontiera ieseni au descoperit 175 comprimate, 4.024 flacoane si fiole, cu diferite substante incluse în lista substantelor interzise. Bunurile, în valoare de peste 700.000 lei, au fost retinute, urmând a fi trimise autoritatilor competente pentru distrugere.În noaptea de 8 spre 9 februarie, pentru verificarea unor informatii detinute, politisti de frontiera ieseni au organizat o actiune pe raza localitatii de frontiera Dranceni, cand au fost identificate în trafic doua autoturisme suspecte de a fi folosite în activitati de contrabanda.\"Colegii nostri au încercat oprirea, pentru control, a unuia dintre autoturisme, moment în care soferul acestuia a ignorat semnalele efectuate regulamentar si a continuat deplasarea în viteza catre localitatea Gorban. S-a procedat la urmarirea autoturismelor suspecte cu semnale luminoase si acustice, concomitent fiind informati colegii din cadrul Sectorului Politiei de Frontiera Raducaneni cu privire la acest aspect\", au declarat reprezentantii ITPF Iasi.În timpul urmaririi, pe raza localitatii Isaia, soferul unuia dintre autoturismele suspecte a frânat brusc, a iesit din masina si, profitând de întuneric, a disparut, abandonând autoturismul. Cel de-al doilea autoturism, în care se aflau doua persoane de sex masculin, a fost oprit regulamentar. In portbagajul autoturismului abandonat au fost descoperite trei colete învelite în folie de culoare neagra care contineau anabolizante (flacoane, fiole si comprimate) precum si blanchete aferente acestora.\"În urma cercetarilor suplimentare efectuate, au fost identificati cei trei barbati, cetateni români, cu vârste cuprinse între 22 si 48 de ani. În cele trei colete s-a descoperit cantitatea totala de 19.175 comprimate si 4.024 flacoane si fiole, cu diferite substante incluse în lista substantelor interzise, prevazuta în Legea 104/2008, precum si blanchetele aferente acestora. Cu aceeasi ocazie, s-a stabilit ca rolul celui de-al doilea autoturism era de antemergator autoturismului în care erau transportate anabolizantele si ca, cei in cauza intentionau sa transporte si comercializeze bunurile pe teritoriul Italiei\", au declarat reprezentantii Inspectoratului Teritorial al Politiei de Frontiera Iasi."}