{"id":640673,"title":"Trei victime in urma exploziei care a avut loc intr-un apartament din Iasi","content":"O explozie puternica a avut loc in noaptea de luni spre marti intr-un bloc dintr-un cartier iesean. Incidentul s-a produs pe strada Tabacului, unde au intervenit mai multe echipaje de pompieri, echipaje medicale si de politie.Se pare ca explozia a fost provocata de o centrala termica cu defectiuni. In urma evenimentului, au fost raniti membrii familiei care locuiau in respectivul apartament. Toate cele trei persoane au fost transportate de urgenta la spitale de echipajele medicale care au ajuns la fata locului.\"In urma exploziei de pe strada Tabacului, provocata de o centrala termica, s-au inregistrat trei victime. Este vorba despre un barbat in varsta de 43 de ani, cu arsura prin explozie. Acesta a fost internat la Clinica de Chirurgie Plastica si Reparatorie (CCPR). A doua victima este sotia acestuia, o femeie in varsta de 48 de ani. Aceasta era policontuzionata in urma suflului exploziei si prezenta un traumatism cranio-cerebral cu plaga contuza, contuzie toraco-abdominala si contuzie la coloana lombara. Femeia a fost internata la Clinica Chirurgicala, unde va fi tinuta sub atenta supraveghere medicala. Totodata, a treia victima, fiul celor doi, in varsta de 13 ani, a fost transportat la Unitatea de Primire Urgente a Spitalului «Sf. Maria» de catre un echipaj SAJ, dupa ce a suferit un atac de panica\", spune prof. dr. Diana Cimpoesu, coordonator al Unitatii de Primire Urgente a Spitalului \"Sf. Spiridon\" din Iasi.In urma exploziei nu a fost afectata structura imobilului. Totodata, de precizat este si faptul ca pompierii nu au fost nevoiti sa evacueze persoanele care locuiesc in aceasta cladire."}