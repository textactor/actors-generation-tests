{"id":640426,"title":"Marele premiu la LOTO 6/49 a fost castigat de un jucator din Iasi - FOTO","content":"Marele premiu la Loto 6/49, in valoare de 9,325 milioane de lei, respectiv doua milioane de euro, a fost castigat in urma tragerii de duminica de un jucator din Iasi, informeaza Loteria Romana.Biletul norocos a fost jucat la agentia 22-042 din Iasi si a fost completat cu 3 variante simple la Loto 6/49, pretul acestuia fiind de numai 14,50 lei.\"Acesta este primul castig de categoria I obtinut in acest an la Loto 6/49. Ultima data, premiul de categoria I, la Loto 6/49, s-a castigat in data de 3 decembrie 2017 si a fost in valoare de 6,372 milioane de lei \", precizeaza Loteria Romana.Conform Regulamentului privind organizarea si administrarea jocurilor loto, castigatorul are la dispozitie 90 de zile de la data tragerii pentru a-si revendica premiul."}