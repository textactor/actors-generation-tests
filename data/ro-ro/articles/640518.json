{"id":640518,"title":"Ionut Lupescu a renuntat la bani multi pentru a candida la presedintia FRF. UEFA îl platea regeste","content":"Ionut Lupescu si-a anuntat, la finalul saptamânii trecute, candidatura la presedintia FRF. \"Kaiserul\" si-a încheiat socotelile cu cei de la UEFA, acolo unde era directorul Comisiei Tehnice si încasa un salariu mult peste ce ar urma sa primeasca daca va câstiga alegerile pentru postul de presedinte al Federatiei Române de Fotbal.\"Eu n-am crezut nici pâna astazi ca Lupescu va candida. Sa pleci de pe o pozitie foarte buna si de pe un salariu foarte bun si sa o iei de la zero... Trebuie sa luam în considerare si faptul ca Lupescu poate sa piarda alegerile. Sa pleci de la Zurich si sa ajungi sa o iei de la zero, sa iei fiecare judet si sa încerci sa câstigi electoratul este un lucru extraordinar. Asta înseamna ca el chiar îsi doreste sa faca performanta si ceva pentru fotbalul românesc\", a recunoscut Ilie Dumitrescu în cadrul emisiunii Digi Sport Special.Conform celor de la ziare.com, Lupescu a renuntat la un salariu de aproape 4 ori mai mare decât ar putea încasa daca va câstiga alegerile de pe 18 aprilie.Concret, fostul mijlocas primea de la UEFA nu mai putin de 17.000 de euro pe luna. Daca mai adaugam si diurnele pe care fostul international le pe primea la aceasta suma, Lupescu putea încasa în total chiar si 30.000 de euro pe luna.La FRF, în cazul în care va câstiga, Lupescu nici macar nu se va apropia de salariul de la UEFA. Razvan Burleanu, actualul presedinte, încaseaza lunar 4.400 de euro, deci probabil, câstigatorul urmatorului mandat nu va primi mai mult de 5.000 de euro.Alegerile pentru presedintia Federatiei Române de Fotbal sunt programate pe 18 aprilie si, pâna acum, oficial, si-au anuntat candidatura Razvan Burleanu, Ionut Lupescu, Marcel Puscas, Victoras Iacob si Sorin Raducanu."}