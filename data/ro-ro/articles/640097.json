{"id":640097,"title":"Florin Gardos s-a decis in privinta transferului de la Southampton! Anuntul facut de fostul stelist","content":"Florin Gardos nu pleaca de la Southampton! Desi fundasul a fost trecut pe linie moarta în Anglia, Gardos a anuntat ca nu se pune problema sa se transfere în Ungaria, la liderul campionatului, Ferencvaros.\"Nu e adevarat. Sunt numai povesti legate de acest transfer. Sincer, mi-ar fi placut sa merg la Ferencvaros dar nu se pune problema\", a lamurit lucrurile Gardos, într-o declaratie pentru Gazeta de Nord-Vest.Presa din Ungaria a scris ca Ferencvaros l-ar vrea pe Gardos, în conditiile în care jucatorul se afla în ultimele sase luni de contract cu Southampton si poate semna cu orice echipa din vara. În 2014, Gardos a fost vândut la Southampton, în schimbul a 7,5 milioane de euro, însa internationalul român a suferit o accidentare grava la genunchi în vara anului urmator, apoi a avut o serie de alte probleme medicale, din cauza carora a evoluat foarte putin.În cei trei ani petrecuti alaturi de \"sfinti\", Gardos a evoluat doar de 18 ori în toate competitiile. Cu o cota de piata estimata la doua milioane de euro, conform site-ului de specialitate transfermarkt.de, Gardos a evoluat în actualul sezon de trei ori pentru echipa U23 a ”sfintilor\". Ultimul meci jucat la echipa mare dateaza din 28 ianuarie 2017, contra lui Arsenal, scor 0-5, în FA Cup."}