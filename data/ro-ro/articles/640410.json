{"id":640410,"title":"Stiati ca va puteti recupera banii pe medicamentele cumparate in perioada internarii? O procedura explicata...","content":"Pacientii care-si cumpara medicamente din banii lor pe perioada internarii isi pot recupera foarte usor cheltuiala. Pur si simplu trebuie sa prezinte bonul fiscal la managerul spitalului. Cu toate acestea, extrem de putini recurg la aceasta solutie. Ministrul Sanatatii ii incurajeaza pe pacienti sa-si ceara drepturile.Tot mai multi pacienti se plang ca au fost nevoiti sa cumpere medicamente in timp ce erau spitalizati.Un raport al Observatorului Roman de Sanatate arata ca 21% din pacientii internati in ultimii ani au fost nevoiti sa isi cumpere medicamente sau alte materiale sanitare din banii proprii in perioada spitalizarii.Se intampla cel mai des asta in Spitalul de Oftalmologie din Bucuresti, Spitalul Filantropia din Craiova si la Spitalul Sfantul Ioan din Capitala.Legea spune ca in timpul spitalizarii unitatea medicala trebuie sa asigure tratamentul. Iar daca nu se intampla, va puteti recupera banii.Problema este ca, de multe ori, doctorii nu le dau retete semnate si parafate pacientilor, ci le spun ce medicamente sa isi cumpere sau scriu pe o coala oarecare.Sorina Pintea, ministrul Sanatatii: “Pacientul vine cu chitanta si spitalul este obligat. Este obligat, repet, sa ii dea banii inapoi pacientului (…) Orice medicament pe care pacientul il consuma in timp ce este internat in spital trebuie sa fie consemnat in foaia de observatie (…) Pacientul vine, face o cerere de decontare, se trimite la partea financiara, care cere foaia de observatie sa vada daca acel serviciu medical este cuprins in foaia de observatie”.Potrivit datelor asociatiilor de pacienti, mai putin de 10% dintre bolnavi reusesc sa isi recupereze banii."}